Index:<0>
Title:<https://www.koha.net/arberi/103215/lideret-politike-si-bashkon-as-shoqeria-civile-kerkohet-qe-per-dialogun-te-diskutohet-ne-kuvend/>
Content:<
Shoqëria civile ka dështuar t’i bëjë bashkë liderët e partive politike për të diskutuar për procesin e dialogut mes Kosovës dhe Serbisë. Në tryezën e thirrur nga Naim Rashiti, morën pjesë vetëm disa përfaqësues të subjekteve politike, ndërsa Vetëvendosje nuk mori pjesë fare.
Kjo e kishte nervozuar partinë me të madhe opozitare LDK-në. Nënkryetari i këtij subjekti Lutfi Haziri, ka akuzuar partitë në pushtet për mos seriozitet, papërgjegjshmëri dhe sjellje jo të duhur karshi opozitës për një proces shumë të rëndësishëm siç është dialogu me Serbinë.
Ai duke lëshuar takimin në gjysmë, ka thënë se i vetmi organ në të cilin mund të flitet për një proces kaq të rëndësishëm është Kuvendi i Kosovës.
Për këtë, Haziri ka thënë se kanë vendosur si LDK t’i vendosin tri kritere dhe nuk do të marrë pjesë në diskutime të tilla më, derisa kjo çështje nuk diskutohet në Kuvend, aty ku e ka vendin.
“Ne kemi vendosur tri kritere nga 24 maji për këtë proces politik të rëndësishëm për vendin. Mekanizmi dhe mjeti i vetëm politik për t’i zgjidhur problemet është dialogu, duhet t’i përmbahemi këtij mjeti politik, por duhet të sillemi përgjegjshëm. Edhe sot u pa, në këtë tavolinë, u pa mënyra e përfaqësimit, mënyra se si e injorojnë në tavolinë pjesëmarrjen e opozitës tregon qartë që ne nuk kemi hapësirë, nuk kemi mundësi të vazhdojmë, i kthehemi punëve tona të brendshme si parti politike dhe natyrisht presim të shtyhet aty ku e ka vendin, e ky vend është Kuvendi i Kosovës. Deri atëherë të shohim së çfarë rezultate mund të sjellin krejt ky debat publik që po organizohet”, tha Haziri.
Haziri akuzoi PDK-në e AAK-në, si dy parti që tërë ditën flasin për konsensusin, derisa në anën tjetër punojnë për ta rrënuar atë, raporton kp.
“Natyrisht që ne dhamë qëndrimet tona dhe e lëshuam, por nuk jemi të interesuar që të dëgjojmë deklarata politike, vetëm pozicione deklarative për konsensus, derisa gjithçka po punohet që të rrënohet konsensusi, mos me realizu konsensusin dhe me përjashtuar konsensusin si mjet politik. Kjo e sotshmja tregon qartë që PDK-ja dhe AAK-ja si dy parti kryesore që qeverisin dhe bartin institucionet duhet të ndryshojnë rrënjësisht mënyrën e sjelljes karshi opozitës dhe LDK-së këtë rast si parti më e madhe politike edhe në Kuvend edhe në publik”, u shpreh Haziri.
Pas përfundimit të takimit, zëvendëskryetari i PDK-së, Enver Hoxhaj, konfirmoi dallimet mes partive politike për procesin e dialogut, ani pse sipas tij, të gjitha janë për dialog.
“Natyrisht se ka dallime sa ju takon subjekteve politike, por ajo që është më e mira e mundshme në një proces të tillë është se të gjithë janë për dialog dhe të gjithë e shohin dialogun si mjet që t’i normalizojmë raportet me Serbinë dhe pritja e të gjitha partive politike, apo subjekteve politike si dhe subjektit tonë është që dy kriteret që e masin fundin e këtij procesi është njohja e ndërsjellët dhe anëtarësimi i Kosovës në OKB. Kemi një momentum shumë të ri në rajon meqë pas adresimit të çështjes së emrit në mes të Shkupit dhe Athinës ka një vëmendje ndërkombëtare, ka një plan kohor që ky proces të përmbyllet, dhe ka edhe një interesim të partnerëve tanë perëndimor, partnerëve evropianë dhe amerikanë që ta ndihmojnë Kosovën në përmbyllje të shtetësisë së saj”, tha Hoxhaj.
Numri dy i PDK-së, shpreson që në një të ardhme të afërt do të ketë pajtim të plotë në mes të partnerëve të koalicionit si dhe opozitës, se si të përfshihemi në dialog, dhe së përtej dallimeve strukturore që kanë sa i përket dialogut të koncentrohen e epilogu i dialogut.
E ky sipas tij do të jetë marrëveshja obligative ligjore, e cila për ata si parti tha se ka vetëm një emër, njohjen e ndërsjellë.
Hoxhaj iu përgjigj edhe pyetjeve të gazetarëve sa i përket kritikave të LDK-së, për përfaqësimin në dialog si dhe faktit që në tryezën e liderëve sot nuk kishin ardhur liderët e partive, por vetme nënkryetarët e tyre.
“Veseli dhe Haradinaj kanë qenë me agjenda tjera dhe ne kemi qenë të përfaqësuar në nivel të nënkryetarit të të gjitha partive politike dhe synimi ynë është që të arrijmë një konsensus të plotë mes partive politike për dialogun dhe për shkak të asaj që ka pasur shumë dallime në fund të procesit do të jetë një situatë ku edhe partitë politike në Qeveri por edhe ato në opozitë do të jenë bashkë në një proces të tillë. Përtej asaj se si ne e shohim dialogun në Kosovë, ka një kontekst ndërkombëtarë kompleks. Ne kemi pas një takim të parë rreth asaj se si të shkohet tutje dhe kam besimin se të gjitha subjektet politike si në qeveri si në opozitë do të jenë serioze në procese të tilla”, ka thënë Hoxhaj.
Ndërsa, Shpend Ahmeti nga PSD e ka quajtur tentim të pa sukses këtë takim, meqë munguan liderët e partive të mëdha, ndërsa për Ekip të Unitetit thotë që as që bëhet fjalë.
Ai ka deklaruar se liderët nuk po mund të takohen as për të diskutuar për mundësitë si të ecet para e aq më pak për arritje të marrëveshjeve. Papjekuri politike e ka quajtur mungesën e liderëve.
Ahmeti e ka ripërsëritur edhe në takim, siç thotë ai, e edhe pas takimit, që kërkojnë që Kuvendi të jetë bartës i dialogut, të krijohet një komision mbikëqyrës dhe po ashtu mandatimi të jetë me 2/3 e Kuvendit ku do të votohet edhe platforma për dialog.
Vlerëson se nuk përputhen qëndrimet e askujt, Qeverisë, Presidencës, subjekteve politike që janë në koalicione e as qëndrimet e opozitës.
“Nuk po e quaj tentim të dështuar, por tentim që nuk pati sukses për tu ulur e për tu dakorduar për procesin...Ekipi i unitetit as që bëhet fjalë, qëndrimi ynë zyrtar ka qenë që të jetë Kuvendi bartës. Nuk kemi nevojë për institucione joformale jashtë institucionale, kur e kemi Kuvendin e edhe Qeverinë edhe bartësit e institucioneve që e kanë përgjegjësinë kryesore. Mbetet nga ata të vendosin çka po kërkojnë nga të tjerët”, tha Ahmeti.
Në këtë takim ishte paraparë që të merrnin pjesë liderët e partive politike, por që asnjëri nga ta nuk mori pjesë, përveç kryetarit të PSD-së, Shpend Ahmeti.
>
Index:<1>
Title:<https://www.koha.net/arberi/103214/ahmeti-thote-se-shume-figura-te-larta-te-vv-se-e-sabotonin-ne-prishtine/>
Content:<
21:00 - Shpend Ahmeti, kryetar i Prishtinës, ka thënë se në ish-partinë e tij, Vetëvendosje, me të cilën fitoi zgjedhjet në kryeqytet, ka pasur figura të larta të subjektit që e kanë sabotuar në fushatën për të parin e kryeqytetit.
“Ta kesh parasysh për raundin e dytë se nuk mundesh edhe pa neve”, është mesazhi që Ahmeti thotë se ka marrë nga njerëz brenda Vetëvendosjes.
Ahmeti nuk pajtohet me deklaratat se Kurti është i rrezikshëm për Kosovën
Ahmeti po ashtu ka komentuar deklaratën e Visar Ymerit dhe Dardan Molliqajt se lideri i VV-së, Albin Kurti është i rrezikshëm për Kosovën.
“Nuk pajtohem me atë konstatim, por po them se në të njëjtën kohë do të duhej që edhe Kurti të reflektojë goxha shumë për këtë që ka ndodhur”, ka thënë Ahmeti në Rubikon të KTV-së.
Ahmeti po ashtu ka thënë se sondazhet reale për PSD-në do të jenë në fund të vitit. Në një sondazh të fundit, kjo parti mori më pak se 3 për qind.

Ahmeti tregon në detaje për ndarjen nga VV-ja
20:43 - Kryetari i Prishtinës, Shpend Ahmeti, ka shpjeguar në detaje procesin e ndarjes së tij dhe një grupi nga Vetëvendosje, duke kaluar në Partinë Socialdemokrate.
Ahmeti në Rubikon të KTV-së ka thënë se brenda VV-së kishte grupe paralele vendimmarrëse për të cilat as ai si nënkryetar thotë se s’kishte dijeni.
“Dallimet mbi të ardhmen se si e shohim subjektin Vetëvendosje, ngushtimi i hapësirës së veprimit, ngushtimi i demokracisë dhe ekzistimi i grupeve paralele vendimmarrëse jashtë asaj që kemi pas si subjekt. Ndarja ka qenë për arsye të forta sepse askush nuk do e kishte bërë veç pse kishte dëshirë”, ka thënë ai. “Ka pas grupe të cilat unë nuk e kam ditur që marrin vendime. Ka qenë Albin Kurti, Dardan Molliqaj, Liburn Aliu, të cilët kanë marrë vendime dhe unë nuk e kam dit... Kjo i bie që ka pas një mosbesim të thellë ndaj meje. Edhe atëherë, kur u fjalosëm, u thashë se qëndroni bashkë dhe i harrojmë. Po kur filloi me dalë një grup i madh i deputetëve atëherë e pashë që nuk mund të rri meqë kanë pas mosbesim të thellë ndaj meje”, shtoi tutje ai.
“Atë kohë kur është zgjedh Visar Ymeri kryetar është mbajt një mbledhje e gjatë në shtëpinë e Xhelal Sveçlës se çka nëse Shpendi kandidon. Kanë thënë po e bëjmë Visarin. Visari ka thënë, në rregull po pranoj unë dhe kanë thënë po i themi një orë më herët se po bëhet Visari. Edhe ashtu ka ndodh, një orë më herët më ka thënë që unë po dalë në terren dhe mendojmë që është më mirë të jetë Visari”, ka shtuar Ahmeti.
Ahmeti ka thënë se nuk kishte ambicie për të kandiduar dhe nëse do ta kishin pyetur më herët atëherë sipas tij, kjo punë do të kryhej shumë më lehtë.
“Erdhi një moment, domethënë ky grupi që donte të dilte, i thoshte Albinit, na trego vetëm me një shenjë, që kjo nuk ka të bëjë vetëm me ty po me organizatën. Na trego që ti nuk je më i rëndësishëm se krejt Kosova”, ka shtuar ai për bisedat në mbledhjen e VV-së në atë kohë.
Ahmeti ka përmendur edhe fyerjet që janë bërë në drejtim të ish-aktivistëve të VV-së.

Ahmeti: Kosova të largohet nga ideologjitë e partive të luftës, Rugovës e VV-së
Kryetari i PSD-së, Shpend Ahmeti, ka thënë se Kosova duhet të kalojë nga ideologjitë e partive të luftës, duke e përmendur edhe ish-partinë e tij, Lëvizjen Vetëvendosje, të cilën e quajti “ombrellë” të disa lëvizjeve.
“Theksi është te barazia sociale dhe mosdiskriminimi dhe te ekonomia e tregut që ne si e pranojmë si të tillë, por jo liri e plotë e tregut. Ne si socialdemokratë besojmë në demokraci dhe të besuarit në demokraci thotë se ne besojmë në vullnetin e “shumicës”, ka thënë Ahmeti në një intervistë në Rubikon të KTV-së.
“Duhet të kalojmë nga ideologjitë e partive të luftës, partisë së Rugovës dhe Vetëvendosjes, e cila ka qenë ombrellë e disa rrymave të lëvizjeve të bashkuara. Meqë ne vendosëm të shkojmë me socialdemokraci atëherë kemi vendos të shkojmë me një sferë më të ngushtë”, ka shtuar ai.
>
Index:<2>
Title:<https://www.koha.net/arberi/103203/auditori-gjen-shume-shkelje-ne-masht/>
Content:<
Raporti i Auditorit të Përgjithshëm paraqet disa shkelje në Ministrinë e Arsimit, raporton KTV.
Ministria e Arsimit kishte nënshkruar kontratë për projektin “Ndërtimi i shkollës fillore në Braboniq- Mitrovicë”, në vlerë më të madhe se sa kishte ndarë buxhet. Kontrata ishte në vlerë prej 1,179,812€, ndërsa ndarja buxhetore e paraparë për tri vjet në tabelën e projekteve kapitale ishte 800,000€.
MASHT-i del se ka bërë llogaritje të gabuar të kontratës “Ndërtimi i çerdheve të fëmijëve, sallave të sportit dhe rinovimin e shkollave”, loti shtatë dhe ka nënshkruar kontratë me vlerë më të lartë ose 661€, më shumë se oferta e Operatorit ekonomik .Vlera e kontratës ishte 75,656€, ndërsa oferta e Operatorit ekonomik ishte 74,995€.
>
Index:<3>
Title:<https://www.koha.net/arberi/103212/pacolli-kosova-dhe-amerika-festojne-bashke-4-korrikun/>
Content:<
Ministri i Jashtëm i Kosovës, Behgjet Pacolli, ka uruar Shtetet e Bashkuara të Amerikës për Ditën e Pavarësisë.
Ai ka thënë se 4 korriku i vitit 1776 është ditë monumentale për SHBA-në dhe ditë kthese për historinë e re të njerëzimit.
“Kjo datë simbolizon triumfin e lirisë, festën e diversitetit dhe harmonisë mes njerëzve, është datë kur njeriu dhe kombi i lirë bëhet zot i vetvetes. 4 Korriku, 1776, lartëson postulatet fondamentale të humanizmit, lartëson lirinë dhe pavarësinë e një kombi, si e drejtë burimore dhe e përjetshme. Republika e Kosovës si vend i ri, është pasqyrim i vlerave të përbashkëta me ato të kombit amerikan, dhe mu për këtë, qytetarët e Republikës së Kosovës admirojnë pafundësisht modelin qeverisës amerikan. Kjo bënë që partneriteti ynë me SHBA-të, të jetë partneritet i përjetshëm unik, burimor”, ka shkruar Pacolli në Facebook.
Pacolli ka kujtuar se “Si qytetarë të Republikës së Kosovës, të një vendit të ri, të një bote të lirë, ne lartësojmë ditët e vendit nga i cili shumë kombe dhe qytetarë nga të katër anët e globit patën rastin të mbështeten, të përkrahen, ta marrin si model. 4 Korriku, 1776, dhe 17 Shkurti, 2008, për ne, janë vazhdimësi e historisë së re të njerëzimit!”
“Andej dhe këtej oqeanit, ne festojmë bashkë, përjetësisht! Urime qytetarëve të SHBA-ve!”, ka shkruar ai në fund.
>
Index:<4>
Title:<https://www.koha.net/arberi/103199/sa-miliona-euro-la-vjet-borxhe-ministria-e-infrastruktures/>
Content:<
Ministria e Infrastrukturës, vitin 2017 e kishte përmbyllur me dhjetëra milionë euro borxhe, raporton KTV.
Në fillim të vitit 2017, obligime të papaguara, sipas planit Financiar, i kishte paraqitur 15 milionë e 535 mijë e 336 euro.
Më vonë, këtij borxhi i janë shtuar 22 milionë e 588 mijë e 872 euro. Pjesa më e madhe e obligimeve të papaguara janë ndaj kompanisë Bechtel & Enka dhe kanë të bëjnë me ndërtimin e autostradës Prishtinë – Hani i Elezit.Sipas arsyetimit të zyrtarëve përgjegjës, arsyeja kryesore e krijimit të këtyre obligimeve ishte mungesa e buxhetit. Zyra e prokurimit e MI-së, ka nënshkruar kontrata në vlera shumë më të mëdha se sa që ishin paraparë. Ishte paraparë të kontraktoheshin furnizime dhe shërbime në vlerë prej rreth 13 milionë eurosh, por ka nënshkruar kontrata në vlerë prej më shumë se 22 milionë eurove.
Auditori ka gjetur keq-klasifikim të shpenzimeve brenda kategorisë së mallrave dhe shërbimeve. Ministria e Infrastrukturës ka hyrë në obligime kontraktuake pa mbulueshmëri të mjaftueshme financiare.
>
Index:<5>
Title:<https://www.koha.net/arberi/103198/qeveria-ska-para-per-shpronesimet-ne-fshatin-hade/>
Content:<
“Ekzekutivi i vendit nuk ka buxhet për shpronësimin në fshatin Hade të Obiliqit”.
Kështu ka thënë Ministri i Zhvillimit Ekonomik , Valdrin Lluka, gjatë raportimit në Komisionin Parlamentar për të Drejtat e Njeriut, raporton KTV.
Ai ka shtuar se rasti i Shipitullës ishte më ndryshe, pasi pati një intervenim urgjent, për shkak të krizës energjetike. Lluka ka thënë se shpronësimi në Shipitullë parashihet të kushtojë rreth 27 milionë euro, ndërsa për shpronësimin në Hade, ai nuk pret të ndodhë e njëjta gjë dhe nuk duhet vepruar me atë praktikë.
E, Avokati i Popullit, Hilmi Jashari, ka thënë se po shkelen të drejtat e banorëve, prandaj ka kërkuar zgjidhje të shpejtë. E banorët e këtij fshati ndihen të diskriminuar, për shkak se po vlerësojnë se institucionet po bëjnë shkelje të të drejtave të njeriut.
Përfaqësuesi i fshatit Hade, Ragip Grajçevci, tha se janë të prekur si në shëndet dhe në pronë. E kryetarja e Komisionit Duda Balje kërkoi sqarime për ndërtimet pa leje dhe mungesën e kushteve për jetë në Hade.Mustafë Grainca, zëvendës -ministër i Financave, ka thënë se ata janë në pritje të zgjidhjes së këtij problemi, konform zgjidhjes do të veprohet.
>
Index:<6>
Title:<https://www.koha.net/arberi/103196/deri-me-tash-kuvendi-ka-realizuar-vetem-19-per-qind-te-agjendes/>
Content:<
Vetëm 26 ligje kanë kaluar në Kuvendin e Kosovës, tash kur kanë kaluar 10 muaj nga legjislatura e re, e 7 muaj të këtij viti, raporton KTV.
Vetëm 19 për qind është realizuar deri tash agjenda, ndërsa secila seancë përballet me probleme të njëjta, mungesë kuorumi, ose mospjesëmarrje në votim. Ata që e mbikëqyrin punën e Kuvendit, pak kanë shpresë se kjo mendësi do të ndryshojë, duke e ditur qasjen e deputetëve.
Artan Murati nga KDI-ja ka thënë se puna e deputetëve nuk mund të numërohet me orë qëndrimi në sallë, por me produktivitetin që sjellin ata.
Ndërkohë, kryetarja e Komisionit për legjislacion, Albulena Haxhiu, ka shprehur shqetësimin për organizimin e punës në Kuvend. Deputetët ende nuk kanë informacion nëse do të shkojnë ose jo në pushime.
Por, sipas Rregullores së Kuvendit, gushti është pushim për ta dhe punës i rikthehen javën e dytë të shtatorit.
>
Index:<7>
Title:<https://www.koha.net/arberi/103195/shpenzime-enorme-te-kuvendit-per-3-muaj-te-ketij-viti/>
Content:<
Deputetët e Kuvendit të Kosovës kanë realizuar 100 për qind shpenzimet e planifikuara për paga dhe mëditje, raporton KTV.
Për periudhën janar-mars 2018, deputetët vetëm për paga dhe mëditje kanë shpenzuar 1 milion e 61 mijë 586 euro.
Ndërkaq, administrata e këtij institucioni për paga dhe mëditje ka shpenzuar 491 mijë e 200 euro. 173 mijë 156 euro vetëm për kategorinë e pagave dhe mëditjeve për këtë tre mujor ka shpenzuar stafi politik i Kuvendit.
Gjithsej Kuvendi i Kosovës, duke përfshirë edhe administratën e këtij institucioni, vetëm për paga dhe mëditje gjatë periudhës janar-mars i ka kushtuar buxhetit të shtetit 1 milion 725 mijë 943 euro.
Për dreka zyrtare për këtë tremujor u shpenzuan 14 mijë e 924 euro, apo rreth 220 euro në ditë. Madje, për një drekë zyrtare u pagua fatura 3 mijë 960 euro.
Gjatë këtij tremujori, deputetët e Kuvendit për bileta të udhëtimit zyrtar jashtë vendit janë paguar 18 mijë 558 euro, për mëditje jashtë vendit 21 mijë 205 euro, ndërkaq për akomodim janë shpenzuar 19 mijë 239 euro. Në total, Kuvendi shpenzoi për udhëtime 121 mijë 446 euro .Pavarësisht këtyre vërejtjeve, Komisioni miratoi raportin financiar për tremujorin e parë të këtij viti.
>
Index:<8>
Title:<https://www.koha.net/arberi/103194/per-shkak-te-greves-ne-gjykata-shtyhet-seanca-ndaj-shukri-bujes/>
Content:<
Asnjë njeri nuk ka qenë në hollin e Gjykatës Themelore të Ferizajt, mesditën e së mërkurës, raporton KTV.
Shumica e punëtorëve të kësaj Gjykate ishin grumbulluar në një prej gjykatoreve, në ditën e parë të grevës së përgjithshme të punëtorëve të administratës të gjykatave e prokurorive.
Pavarësisht grevës, gjykata ka funksionuar për raste urgjente.
Por, qytetarë të pakënaqur janë larguar nga Pallati i Drejtësisë, pasi nuk kanë arritur të përfundojnë punë në Gjykatën Themelore të Prishtinës, e madje thonë se as që kanë pasur njohuri për grevën.
Përveç qytetarëve, edhe seancat e parapara gjyqësore kanë dështuar si rezultat i grevës, siç ka qenë ajo ku i akuzuar është ish-kryetari i Lipjanit, Shukri Buja.
Asllan Rusinovci, kryetar i Sindikatës së Judikaturës, thotë se po kërkojnë konsideratë për punëtorët e administratës.
Derisa Naim Shala nga Këshilli grevist, thotë se me rritjen e pagave për gjyqtarë e prokurorë, është krijuar disbalancë me administratën.
Në anën tjetër, Qeveria e Kosovës, lidhur me grevën, ka thënë se problemin e pagave në sektorin publik, do ta rregullojë me Ligjin për pagat, që do të shqyrtohet në mbledhjen e ardhshme në Ekzekutiv.
>
Index:<9>
Title:<https://www.koha.net/arberi/103184/vetevendosje-kuvendi-duhet-tua-tregoje-vijat-e-kuqe-presidentit-thaci-dhe-serbise/>
Content:<
Lëvizja Vetëvendosje përmes një komunikate për media ka bërë të ditur se ka refuzuar të marrë pjesë në tryezën e radhës për dialogun politik, ndërsa thekson se çështja duhet të rikthehet në Kuvend, i cili duhet t’ia tregojë vijat e kuqe presidentit Hashim Thaçi dhe Serbisë.
“Lëvizja Vetëvendosje vendosi të mos marrë pjesë në ‘tryezën për dialogun politik’ që është planifikuar të mbahet sot nga organizata Balkan Research Policy Group (BRPG) si ‘takim i liderëve’. Tryezat e tilla janë shpeshtuar shumë kohëve te fundit dhe duhet të reduktohen”, thuhet në komunikatë, transmeton Koha.net.
Vetëvendosje shton se, “tryezat e tilla bëhen edhe më problematike kur formati i propozuar dhe organogrami për diskutim në tryezë përputhet me formatet e zyrës së Presidencës që drejtohet nga një person i diskredituar dhe i deligjitimuar si Hashim Thaçi”.
VV thekson se kjo çështje duhet të rikthehet në Kuvend, ndërsa duhet t’i tregohen vijat e kuqe presidentit Thaçi.
“Ajo që na duhet është rikthimi i çështjes në Kuvend. Fokusimi shumë i madh i qeveritarëve te tryezat e shoqërisë civile për këtë çështje ndodh për faktin se Qeverisë i mungon shumica në Kuvend. Kurse për opozitën si dhe për shtetin e Kosovës është jetike që diskutimi të ndodh aty ku është përfaqësimi i zërit të qytetareve: në Kuvend. Kuvendi i Kosovës duhet t&#39;ua tregojë vijat e kuqe Presidentit Thaçi dhe Serbisë”, thuhet në komunikatë.
>
Index:<10>
Title:<https://www.koha.net/arberi/103183/daciq-kosova-mund-ta-enderroje-ulesen-ne-okb/>
Content:<
Prishtina me këmbëngulje po përpiqet të bëhet anëtare e dhjetëra organizatave ndërkombëtare, por Beogradi tash për tash po i fiton betejat me punën e vet shteruese në luftën diplomatike dhe në këtë për shtati po i shkojnë edhe rrethanat e ndryshuara në arenën ndërkombëtare dhe fakti se po shtohet numri i vendeve që po tërheqin njohjen e pavarësisë së Kosovës, shkruan sot gazeta e Beogradit “novosti”, transmeton Koha.net.
Dëshmi për këtë, sipas kësaj gazete, është edhe thyerja e fundit e Prishtinës në Organizatën Botërore të Doganave, Këshilli i të cilës, në mbledhjen e fundit në Bruksel, ka refuzuar pranimin e Kosovës ashtu që statusi i saj edhe më tej mbetet i kontestuar dhe i ngrirë.
Shefi i diplomacisë serbe Ivica Daçiq thotë se dështimi i Prishtinës për të hyrë në OKB tregon se asaj po i humb mbështetja.
“Sa më shumë që të rritet numri i shteteve që tërheqin njohjen e Kosovës, aq më vështirë do ta ketë që t’i realizojë planet e veta. Kosova mund të vazhdojë së ëndërruari ulësen në OKB, por është e qartë se rrethanat ndërkombëtare kanë ndryshuar”, ka thënë ai, përcjell Koha.net.
Aleksandra Tomiq, kryetare e delegacionit serb në Asamblenë Parlamentare të Këshillit të Europës thotë se lobimi i Kosovës është konstant dhe aty ajo aleate i ka Britaninë e Madhe dhe Shqipërinë.
“Serbia mund të llogarisë në përkrahjen jo vetëm të shteteve që s’e kanë njohur Kosovën por edhe të shumë të tjera deputetë të së cilëve janë kritikë ndaj shkeljes së të drejtave të njeriut e demokracisë ashtu që dy të tretat e duhura për anëtarësim, vështirë se do t’i arrijë”, ka thënë Tomiq.
>
Index:<11>
Title:<https://www.koha.net/arberi/103180/mustafa-uron-diten-e-pavaresise-se-shba-se/>
Content:<
Kryetari i LDK-së, Isa Mustafa, përmes një postimi në Facebook ka uruar Ditën e Pavarësisë së SHBA-së.
Ai ka përkujtuar edhe ndihmën që ky shtet ka dhënë lirinë dhe pavarësinë e Kosovës.
Ky është postimi i tij:
Qytetarët e Kosovës e përjetojnë me ndjenja të veçanta respekti 4 Korrikun, Ditën e Pavarësisë së SHBA-ve.
Vlerat dhe parimet më të larta njerëzore mbi të cilat u themelua dhe u ndërtua demokracia dhe kombi amerikan, u bënë udhërrëfyes për triumfin e lirisë dhe ndërtimin e shteteve tjera demokratike anekënd botës.
Republika e Kosovës dhe qytetarët e saj do t’i jenë përjetë mirënjohës SHBA-ve për rolin vendimtar në lirinë, pavarësinë dhe ndërtimin e shtetit të Kosovës.
Urime 4 Korriku!
Zoti i bekoftë Shtetet e Bashkuara të Amerikës!
>
Index:<12>
Title:<https://www.koha.net/arberi/103175/politika-miqesore-e-serbise-ndaj-kosoves/>
Content:<
Ndikimet politike që Serbia po i bën në Kosovë, janë të rrezikshme të dëmshme dhe nuk kanë të bëjnë me politika moderne evropiane, thonë njohësit e zhvillimeve politike në Prishtinë.
Sipas tyre, politika aktuale e Serbisë në raport me Kosovën nuk është politikë e fqinjësisë së mirë dhe thellon edhe më shumë ndarjet midis dy vendeve.
Roli i Serbisë në Kosovë, vlerësohet se është fuqizuar dukshëm që nga momenti i formimit të Listës Serbe, subjekt ky politik që pranon funksionimin brenda institucioneve të Republikës së Kosovës, por vetëm sipas direktivave dhe udhëzimeve politike të Beogradit dhe presidentit të Serbisë.
Përmes Listës Serbe, Beogradi, vlerësojnë analistët, mban peng ndryshimet e nevojshme kushtetuese për formimin e ushtrisë së Kosovës, pastaj zbatimin e reformave të nevojshme kushtetuese e ligjore si dhe pamundëson vendimmarrje në raste të caktuara kur është në pyetje zbatimi i disa marrëveshjeve të arritura në Bruksel, ndërmjet Prishtinës dhe Beogradit.
Politologu, Ramush Tahiri , tha për Radion Evropa e Lirë se ndikimi i Serbisë te popullata serbe dhe mekanizmat që po i përdorë, janë një politikë e rrezikshme, pasi që sipas tij, shteti serb në këtë rast përdorë mekanizmat shtetëror kundër një vendi tjetër dhe kundër një popullsie tjetër.
“Kjo nuk është në harmoni as me dialogun që po zhvillohet në Bruksel, që pretendon fqinjësinë e mirë dhe normalizimin e marrëdhënieve. Por, gjithashtu kjo nuk është në interes të serbëve të Kosovës sepse serbët e Kosovës po i bën me detyrim dorë të zgjatur të pushtetit të Serbisë, që do të thotë se nuk po ua pranon dinjitetin dhe integritetin kolektiv si popull që jetojnë në Kosovë, që i kanë të drejtat e barabarta si qytetarë të Kosovës, dhe që e mbajnë përgjegjësinë për zhvillimin dhe përparimin e vet brenda Kosovës”, tha Tahiri.
Ai thekson se politika kosovare duhet të jetë një politikë që i ofron të gjithë qytetarët, politikë e cila punon sipas parimeve të Bashkimit Evropian. Kosova, nënvizon Tahiri, duhet të jetë me e angazhuar në arenën ndërkombëtare për ta denoncuar angazhim negativ të Serbisë në Kosovë.
“Politika kosovare nganjëherë nuk është origjinale dhe nuk ka një dialog të brendshëm edhe me serbet e Kosovës, si dhe ndonjëherë nuk ka një platforme të qartë e cila inkorporohet me ligje dhe të themi edhe në kushtetutën e Kosovës. Udhëheqësia e Kosovës është e dobët. Nuk ka ndonjë politikë shumë të sinqertë, po gjithashtu edhe BE-ja nuk është shumë e qartë që me Serbinë të bisedoi në bazë të parimeve të mirënjohura të sjelljeve të shteteve në arenën ndërkombëtare”, tha Tahiri.
Nga ana tjetër, analisti politik, Ismail Hasani, duke folur për Radion Evropa e Lirë, theksoi se veprimet e Serbisë dhe ndikimi i saj në Kosovë përmes qarqeve të caktuara, janë veprime të fundit që dëshiron t’i ketë, pasi që sipas tij, faktori ndërkombëtar po insiston që Serbia të arrijë sa më shpejtë një marrëveshje normalizimi me Kosovën.
“Konsideroj se është karta e fundit që Serbisë dëshiron ta luaj, normalisht nën presionin e BE-së dhe SHBA-së, dhe gjithë faktorit ndërkombëtar i cili mendon se Serbia duhet t&#39;i jap fund kontestit dhe përfundimit të dialogut me një marrëveshje ndërshtetërore. Normalisht duke pasur parasysh edhe qëndrimet diametralisht të kundërta nganjëherë të presidentit Vuçiq.”, tha Hasani.
Ai thotë se ndikimet e me të mëdha të cilat po ndodhin janë ato përmes përfaqësuesve politikë të partisë Lista Serbe, që është pjesë e institucioneve të Kosovës.
“Ajo çka vërehet dhe që është e pranishme kohët e fundit është përpjekja e paraqitjes së disa liderëve, të ashtuquajtur liderë politikë, dhe inkuadrimi i tyre në jetën politike përmes Listës Serbe të cilët kanë operuar me vite në pjesën veriore dhe dyshohen për akuza të ndryshme, për keqpërdorime të ndryshme apo edhe kontrabandë”, tha Hasani.
Nisur nga raportet post-konfkiktuoze mes Serbisë dhe Kosovës, Bashkimi Evropian po e lehtëson dialogun politik dhe teknik mes dyja vendeve, në përpjekje të arritjes së një marrëveshje finale për normalizimin e marrëdhënieve.
>
Index:<13>
Title:<https://www.koha.net/arberi/103150/jevtiq-konflikti-i-ngrire-nuk-eshte-ne-interesin-e-serbeve/>
Content:<
Konflikti i ngrirë në Kosovë nuk është interes të serbëve, por vetëm arritja e një zgjidhje kompromisi, e cila do të sigurojë paqen, stabilitetin dhe jetën normale, tha sot për tanjug Dalibor Jevtiq nga Lista Serbe.
“Ne ishim duke u dobësuar nga konflikti i ngrirë, në njëfarë mënyre ne ishim gjithmonë në humbje sa herë që kishim një konflikt të ngrirë dhe sa herë që përpjekja tjetër për të zgjidhur çështje të caktuara ishte më e keqe se zgjidhja e mëparshme dhe jo vetëm kur është fjala për Kosovën”, tha Jevtiq për Tanjug.
>
Index:<14>
Title:<https://www.koha.net/arberi/103148/neser-interpelanca-e-haradinajt-per-53-milioneshin-e-becthel-amp-enkas/>
Content:<
Nesër në orën 10:00 do të nisë seanca e re e Kuvendit të Kosovës.
Në mesin e 20 pikave të rendit të ditës është edhe interpelanca e kryeministrit të Kosovës, Ramush Haradinaj, sipas kërkesë së Grupit Parlamentar të Vetëvendosjes dhe LDK-së për pagesën e 53 milionë eurove shtesë për Bechtel & Enkan.
Ky është rendi i ditës, sipas njoftimit zyrtar:
1. Koha për deklarime jashtë rendit të ditës,
2. Koha për pyetje parlamentare,
3. Miratimi i procesverbaleve nga seancat e mëparshme,
4. Interpelanca e Kryeministrit të Republikës së Kosovës, Ramush Haradinaj, sipas kërkesës së GP-të Lëvizjes Vetëvendosje dhe GP të LDK-së, në lidhje me vendimin e Qeverisë Nr.01/50 të datës 05.06.2018 për pagesën e 53 milionë eurove shtesë për kompaninë Bechtel & Enka në Kontratën për ndërtimin e Autostradës R6, “Arbën Xhaferi” Prishtinë-Hani i Elezit,
5. Shqyrtimi i Projektligjit nr. 06/L-080 për ratifikimin e Marrëveshjes ndërmjet Kosovës dhe Bashkimit Evropian mbi pjesëmarrjen e Kosovës në Programin e Unionit “Konkurrenca e Ndërmarrjeve të vogla dhe të mesme COSME) 2014-2020”,
Shqyrtimi i parë i Projektligjit nr. 06/L-079 për Efiçiencë të energjisë,
7. Shqyrtimi i parë i Projektligjit nr. 06/L-082 për mbrojtjen e të dhënave personale,
8. Shqyrtimi i parë i Projektligjit nr. 06/L-065 për shqyrtimin dhe vërtetimin e pasurisë së pajustifikueshme,
9. Shqyrtimi i parë i Projektligjit nr. 06/L-064 për ndryshimin dhe plotësimin e Ligjit nr. 05/L-132 për Automjete,
10. Shqyrtimi i dytë i Projektligjit për shërbime postare,
11. Shqyrtimi i dytë i Projektligjit për masat mbrojtëse në importe,
Shqyrtimi i dytë i Projektligjit Nr. 06/L-024 për trajtimin e ndërtimeve pa leje,
13. Shqyrtimi i dytë i Projektligjit nr.06/L-048 për Këshillin e Pavarur Mbikëqyrës për Shërbimin Civil të Kosovës,
14. Propozimi i kandidatëve për gjyqtarë të Gjykatës Kushtetuese të Republikës së Kosovës,
15. Shqyrtimi i Raportit vjetor të Këshillit të Pavarur Mbikëqyrës për Shërbimin Civil të Kosovës, për vitin 2017,
16. Shqyrtimi i Raportit vjetor të Komisionit të Pavarur për miniera dhe minerale për vitin 2017,
17. Shqyrtimi i kërkesave të Komisionit Hetimor Parlamentar në lidhje me shpenzimet për lobim nga ana e Presidencës dhe Qeverisë së Republikës së Kosovës për miratimin e buxhetit, si dhe për zgjatjen e mandatit (afatit) të këtij Komisioni,
18. Zgjedhja e një (1) anëtari të Komisionit të Pavarur për Media,
19. Formimi i Komisionit Ad-hoc për përzgjedhjen e kandidatëve për anëtarë të Bordit të Radiotelevizionit të Kosovës,
20. Propozimi i Grupit Parlamentar të AAK-së për zëvendësimin e anëtarëve në komisionet parlamentare.
>
Index:<15>
Title:<https://www.koha.net/arberi/103146/ka-ardhur-koha-e-pushimeve/>
Content:<
Ka ardhur koha e pushimeve! Fëmijët kanë filluar pushimin e tyre shkollor dymujor dhe shumë familje tashmë janë të preokupuar se cili është vendi ideal ku mund të kalojnë një javë çlodhëse — një pushim ku iu ofrohen të gjitha: transporti direkt me aeroplan, akomodimi i rehatshëm, ushqimi i shijshëm, si dhe vende atraktive për fëmijët e tyre, ku ata mund të kalojnë kohën e tyre të lirë.
Të gjitha këto kërkesa padyshim se i përmbush Antalya, por përsëri e kanë vështirë të zgjedhin, duke pasur parasysh se regjioni i Antalyas ofron mbi 300 hotele me koncept Ultra All Inclusive dhe jo të gjitha kanë koncept familjar.
Prandaj varësisht se çfarë fëmijët tuaj kanë dëshirë të bëjnë kur kalojnë pushimet verore — qoftë qëndrimi në pishinë dhe toboganë, surfing, zhytje në ujë, të luajnë me lodra, të shikojnë teatër e shumë aktivitete tjera — këto janë disa nga hotelet më të mira për familje në Turqi, që stafi ynë profesional i AltaVia Travel ka përzgjedhur për ju.
Kilikya Palace Goynuk

Kur të vizitoni këtë hotel ju do te ndjeheni sikur jena duke pushuar brenda në një ylber, i rrethuar nga të gjitha ngjyrat e imagjinueshme: nga e kaltra e ujit të detit qiellit, deri tek e gjelbra e pishave dhe luleve shumëngjyrëshe dhe dielli i verdhë i ndritur.
Kilikya Palace vendi ku ju do të shijoni kënaqësitë e një pushimi të mrekullueshëm pa kufij, është duke vazhduar përsosmërinë e saj duke ofruar dhoma luksoze dhe me plot stil. Gjithçka është e dizajnuar për komforin tuaj me 13 llojet e ndryshme të dhomave.




Për fëmijët përpos aktivitete që ata i dëshirojnë më së shumti siç janë pishinat dhe toboganët e ndryshëm, Kilikya Palace ofron edhe klubin për fëmijë, kur të vegjlit nga mosha 4-12 vjeç mund të kalojnë ditën të rrethuar nga lodrat prej më të ndryshmëve. Gjithashtu në mbrëmje kanë edhe diskon për fëmijë dhe shfaqjen e animacioneve.
TUI Magic Life Jacaranda

Ky hotel është i mbushur me vende ku mund të hani, të pini dhe të notoni. Gjithashtu dhe plazhi që ka afër është një plus tjetër i madh. Plazhi i saj me rërë dhe deti mundësojnë që të zhvillohen aktivitete verore siç janë surfingu dhe zhytja. Përpos pishinave të shumta ka edhe toboganë të ndryshëm, fusha të ndryshme sportive, biçikleta, aerobik, etj.

Për familjet dhe fëmijët organizohen shumë mbrëmje atraktive dhe interesante me kuize muzike dhe program të pasur argëtues. Gjithashtu në këtë hotel është edhe klubi për fëmijë “Magic Mini Club”, ku mund të argëtohen të vegjlit nga e moshës 3-6 vjeçare, klubi “Magic Kids” ata të moshës 6-12 vjeçare dhe “Teens Time” për adoleshentët e moshës 13-16 vjeçare.
Otium EcoClub

Ky hotel është mundësi e përsosur për familjet dhe fëmijët që dëshirojnë të kenë pushim çlodhës dhe argëtues në zemër të natyrës. Ky hotel ka pamje nga liqeni dhe pyjet që paraqesin një atmosferë të veçantë, së bashku me ajrin e pastër dhe detin e kaltër të cilën pushuesit e duan me kënaqësi.




E ndërtuar me 3350 m2, “Child’s Word”, vendi ku fëmijë tuaj mund të kalojnë kohë të mrekullueshme është e mbuluar me dysheme tartani, e bërë veçanërisht për fëmijët tuaj që të mos lëndohen gjatë kohës sa ata janë duke luajtur. Gjithashtu ka edhe dhomën e veçantë me ajër të kondicionuar për bebet që mund të flenë aty, përderisa prindërit janë në plazh. “Child’s Word” ofron edhe shumë aktivitete tjera për fëmijë si teatër, muzikë, vallëzim, që u mundësohet të vegjëlve nga mosha 5-12 vjeçare.

Altavia Travel këtë sezon organizon fluturime charter me Turkish Airlines dy herë në javë direkt në Antalya. Orari i fluturimeve me nisje në ora 08:40 nga Prishtina është ideal për të arritur me kohë për check-in në hotel. Kurse kthimi nga Antalya bëhet në ora 6:30 gjë që mundëson familjet të pushojnë pas darkës deri në kohët e transferit për në aeroport. Pushimi me Altavia Travel në Antlya është ultra-all-inclusive nga fillimi deri ne fund pasi që edhe në avion kompania Turkish Airlines shërben ushqimin e tyre të shijshëm.
Për ofertat dhe informacionet shtesë mund të na kontaktoni në: 038 543 543, 044 543 543, 049 543 543, apo në email: info@altaviatravel.com dhe fb.com/altaviatravel

*Artikull i sponsorizuar nga Altavia Travel
>
Index:<16>
Title:<https://www.koha.net/arberi/103144/ulet-numri-i-aksidenteve-ne-kosove/>
Content:<
Numri i aksidenteve në Kosovë është ulur si pasojë e rritjes së masave të sigurisë në komunikacion nga Policia e Kosovës.
Sipas raportit të Policisë së Kosovës, krahasuar me gjashtëmujorin e vitit të kaluar, numri total i aksidenteve në gjashtëmujorin e parë të këtij viti ka rënë për 13.25 për qind.
Nga 8073 aksidente në trafik që kanë ndodhur në periudhën janar-qershor 2017, sivjet kanë ndodhur 7003 aksidente, që do të thotë 1070 aksidente më pak.
Ndërsa, krahasuar muajin qershor 2017, ku kanë ndodhur 15 aksidente, në qershor të këtij viti kanë ndodhur pesë aksidente me fatalitet.
Gjithashtu është bërë rritja të hyrave nga gjobat e trafikut për periudhën janar-qershor 2018, krahasuar me periudhën e njëjtë të vitit 2017.
Nga shuma e inkasuar prej 1 milionë e 514 mijë euro, këtë vit janë inkasuar 2 milionë e 860 mijë euro.
“Ministria e Punëve të Brendshme, fton të gjithë qytetarët e Republikës së Kosovës të respektojnë rregullat e komunikacionit, sidomos gjatë sezonit veror kur pritet të rritet numri i pjesëmarrësve në komunikacion rrugor”, thuhet në njoftimin e PK-së.
Që nga muaji i kaluar Ministria e Punëve të Brendshme ka filluar me zbatimin e nenit 43 të Ligjit për Automjete që thekson: “Pronari i mjetit nuk mund ta bëjë regjistrimin apo vazhdimin e regjistrimit të mjetit me veprim motorik, as ndërrimin e pronarit, pa e bërë shlyerjen e gjobave për kundërvajtje në trafikun rrugor”.
>
Index:<17>
Title:<https://www.koha.net/arberi/103142/qasja-ne-financa-sfide-kryesore-e-sektorit-privat-ne-kosove/>
Content:<
Ministri i Financave i Republikës së Kosovës Bedri Hamza, ka marrë pjesë në samitin e 6 vendeve të Ballkanit Perëndimor, i cili u mbajt në Vjenë. Ky samit vjen si vazhdimësi e Procesit të Berlinit për të diskutuar zhvillimet ekonomike të vendeve të rajonit me qëllim të bashkëpunimit dhe të lehtësimit në qasjen në financa për ndërmarrjet e vogla dhe të mesme.
Njëkohësisht, ky takim i paraprin takimit të kryeministrave të 6 vendeve të Ballkanit Perëndimor, që do të mbahet javën e ardhshme në Londër.
Në fjalën e tij, ministri Hamza diskutoi për hapat që Qeveria e Kosovës i ka marrë për të ruajtur stabilitetin makro-fiskal dhe financiar dhe për të përmirësuar ambientin e të bërit biznes ku si rezultat i këtyre veprimtarive në vitin e kaluar Kosova është ranguar si njëra ndër vendet top reformatore në Raportin e të Bërit Biznes të Bankës Botërore. Më tej, ai theksoi sfidat kryesore me të cilat po ballafaqohet sektori privat për të pasur qasje në financa dhe në këtë kuadër ftoi të gjitha institucionet financiare ndërkombëtare që të ofrojnë mbështetje dhe të ofrojnë produkte të reja financiare për të cilat kanë nevojë bizneset në Kosovë.
Në kuadër të diskutimeve lidhur me zhvillimet në fushën e ekonomisë digjitale, ministri Hamza përmendi hapat që kanë ndërmarrë institucionet e Kosovës për t’i mbështetur të gjitha nismat që janë në favor të shtrirjes së formave të veprimtarive ekonomike digjitale në Kosovë.
Ky takim është organizuar nga Britania e Madhe në bashkëpunim me Austrinë dhe në të kanë marrë pjesë ministrat e fushave ekonomike të vendeve të rajonit dhe të disa vendeve të Bashkimit Evropian, si dhe komisioneri evropian Johannes Hahn.
Në këtë samit, pjesëmarrësit u pajtuan për progresin e arritur në zbatimin e Planit shumëvjeçar të veprimit për Zonën Ekonomike Rajonale, në kuadër të katër fushave të këtij plani: në tregti, investime, mobilitet dhe integrim digjital.

>
Index:<18>
Title:<https://www.koha.net/arberi/103141/tjeter-lekundje-ne-tirane/>
Content:<
Një tjetër tërmet ka lëkundur Tiranën, në orën 15:34 të ditës së mërkurë.
Edhe pse me intensitet më të ulët se ai i orës 11:01, tërmeti është ndjerë në kryeqytet.
Tërmeti i fundit ishte i magnitudës 3,5, me një thellësi 5 km dhe epiqendër 21 km në veriperëndim të Tiranës.
>
Index:<19>
Title:<https://www.koha.net/arberi/103140/thaci-takim-lamtumires-me-ambasadorin-e-suedise/>
Content:<
Presidenti i Kosovës, Hashim Thaçi ka mbajtur një takim lamtumirës me ambasadorin e Suedisë në Kosovë, Henrik Nilsson.
Thaçi ka falënderuar ambasadorin Nilsson për punën që ka bërë përgjatë mandatit të tij në forcimin e marrëdhënieve bilaterale ndërmjet dy shteteve.
“Suedia gjithmonë ka mbështetur Kosovën, sidomos në fazën e shtetndërtimit dhe forcimit të subjektivitetit ndërkombëtarë”, ka theksuar Thaçi.
Ambasadori i Suedisë, Henrik Nilsson ka falënderuar presidentin Thaçi për bashkëpunim, duke thënë se do të mbetet gjithmonë një mik i Kosovës.
“Suedia e përkrah të ardhëm evropiane të Kosovës dhe të tërë rajonit”, u shpreh Ambasadori Nilsson.
Thaçi shprehu kënaqësinë që në kohën kur ambasadori Nilsson shërbeu në Kosovë, Suedia ka ngritur nivelin e përfaqësimit në nivel ambasade dhe i ka uruar atij suksese të reja në punën e tij.
>
Index:<20>
Title:<https://www.koha.net/arberi/103139/ne-gusht-diaspora-mbareshqiptare-mblidhet-ne-prekaz/>
Content:<
Më 1 gusht Prekazi sërish mbledh përfaqësuesit e diasporës mbarëshqiptare. Kjo u bë e ditur përmes një njoftimi për media të Ministrisë së Diasporës.
Zv. kryeministri , njëherësh ministri i Diasporës dhe Investimeve Strategjike të Kosovës, z. Dardan Gashi, vizitoi sot komunën e Skenderajt, ku u takua me kryetarin e saj, z. Bekim Jashari.
Mes tjerash, thekson njoftimi, ata diskutuan për manifestimin e datës 1 dhe 2 gusht, Dita e Diasporës, i cili që nga viti 2013 është mbajtur në Kompleksin Memorial “Adem Jashari”.
Edhe këtë vit, ministri Gashi dhe kryetari Jashari, u dakorduan që gjatë datës 1 gusht, tradicionalisht të organizohen homazhe tek varrezat e Familjes Jashari për bashkatdhetarët tanë, organizim ky i përbashkët mes përfaqësuesve të familjes së Komandantit Adem Jashari, Komunës së Skenderajt dhe Ministrisë së Diasporës dhe Investimeve Strategjike.
Në këtë ceremoni do të marrë pjesë edhe ministri i Shtetit për Diasporën nga Shqipëria, z. Pandeli Majko si dhe personalitete të tjera politike shqiptare nga Kosova, Shqipëria e Maqedonia.
Data 2 gusht në Kosovë është e rregulluar me Ligjin mbi Diasporën dhe shënon Ditën e Diasporës. Gjatë dy ditëve Ministria e Diasporës në bashkëpunim me partnerë të ndryshëm, organizon aktivitete të shumta dhe ndër të tjerat ndan edhe çmimet për Mërgimtarin e Vitit si dhe çmimet për Gazetarin / Storien e vitit për Diasporën.
Gjatë ditëve në vijim, MDIS do të publikojë edhe kalendarin e aktiviteteve për këto dy ditë.
>
Index:<21>
Title:<https://www.koha.net/arberi/103138/punetoret-e-postes-pa-paga-fajesojne-qeverine-per-krizen/>
Content:<
Posta e Kosovës nëpërmjet një komunikate për media alarmojnë institucionet qeveritare për kolaps të kësaj kompanie.
Në komunikatën për media thuhet se bordi i drejtorëve dhe menaxhmenti kanë njoftuar në vazhdimësi Qeverinë e Kosovës për gjendjen e rënduar financiare, duke i propozuar hapa konkret për tejkalimin e saj.
“Për muaj të tërë, Ministria e Zhvillimit Ekonomik (MZHE) dhe Qeveria janë duke injoruar çdo kërkesë e propozim nga Posta, përfshirë edhe kërkesat për takime. Duke marrë parasysh se Qeveria është Aksionari i vetëm i Postës e MZHE mbikëqyrëse e ndërmarrjeve publike, një qëndrim i tillë mospërfillës është i papranueshëm dhe shumë i dëmshëm sepse këtë ndërmarrje është duke e dërguar drejt krizës edhe më të thellë”, thuhet në komunikatë.
Siç thuhet në komunikatë, Posta nuk ka qenë në gjendje të përmbush as obligimet që ka ndaj institucioneve vendore publike e të cilat kanë paralajmëruar se do të bllokojnë xhirollogaritë më 2 gusht gjë që do të sjell në kolaps total.
“E tërë kjo situatë është pasojë e mos mbulimit të humbjes që kemi pësuar nga ofrimi i Shërbimit Universal Postar e që këtë humbje në shumën prej rreth 5 milionë euro MZHE është e detyruar të na e paguaj, por refuzon ta bëj këtë për vite me radhë. Si pasojë e mos kryerjes së obligimeve nga ana e MZHE-së, Posta ende nuk ka pasur mundësi të paguaj asnjë pagë të vetme këtë muaj, e sot jemi me datën 4 korrik”, thuhet në këtë komunikatë.
Sipas komunikatës pavarësisht lansimit të dhjetëra shërbimeve të reja, për të cilat janë në dijeni edhe qytetarët e Kosovës që shfrytëzojnë shërbimet , mos pagesa e humbjeve në Shërbimin Universal Postar dhe favorizimi i Qeverisë ndaj kompanive private në dëm të kompanisë së vet e kanë sjellë në këtë gjendje të rëndë.
“Për tejkalimin e gjendjes së rëndë dhe evitimin e kolapsit të Postës, kërkojmë nga MZHE të paguaj urgjentisht borxhin e krijuar si pasojë e humbjeve në Shërbimin Universal Postar”, thuhet në komunikatën e Postës së Kosovës.
>
Index:<22>
Title:<https://www.koha.net/arberi/103137/panik-ne-tirane-lekundjet-nxjerrin-njerezit-ne-rruge/>
Content:<
Paniku ishte i madh nga lëvizjet e forta të tokës. Ato janë ndjerë me fuqi mbi 6 ballë në Tiranë. Kamerat e sigurisë kanë kapur momentet e panikut.
Ndërsa rrugët e qyteteve afër epiqendrës janë mbushur me njerëzit që kanë dalë të frikësuar nga ndërtesat.
“U ndje goxha dhe zbritëm poshtë”, thotë një djalë.
“Fatmirësisht ishim në katin e tretë dhe nuk i ndjemë shumë lëkundjet. Imagjino sikur të isha në katin e fundit, do të ishte edhe më e frikshme. Tani do të kthehemi mbrapsht sepse mendojmë se situata u qetësua. Shpresojmë të mos ketë lëkundje të tjera”, shprehet një shtetase e huaj.
“Dolëm sepse tërmetet zakonisht përsëriten. Po presim jashtë për momentin
Një video e filmuar nga kamerat e Top Channel në emisionin “Në shtëpinë tonë” është bërë virale tashmë.
“Ne ishim duke regjistruar. Në fillim mendova ta kaloja si situatë, por kur nisën të binin pjatat pas shpinës sime, mendova që të largoheshim. Marrja e zonjës me vete ka qenë instinkt mbrojtës sepse në fakt po mendoja për time bijë që është në kopsht”, shprehet moderatori Florian Agalliu.
>
Index:<23>
Title:<https://www.koha.net/arberi/103136/vv-kerkon-marrjen-e-masave-qe-te-ulet-numri-i-vdekjeve-ne-pune/>
Content:<
Lëvizja Vetëvendosje ka alarmuar me rritjen e numrit të vdekjeve në punë. Nënkryetarja e Lëvizjes Vetëvendosje, Fatmire Kollçaku-Mulhaxha, tha se çdo vdekje e punëtorit në vendin e punës duhet të vret ndërgjegjen e shoqërisë.
Por, sipas saj, vdekja e një të mituri siç është ajo e Seldin Aliajt është tragjedi kombëtare.
Në një konferencë për media, ajo ka bërë thirrje për ndryshimin e dy ligjeve në fuqi, Ligjin e Punës dhe Ligjin për Sigurinë dhe shëndetin në punë që të plotësohen dhe ndryshohen.
Kollçaku, shtoi se punëtorët për më tepër nuk e kanë as sigurimin jetësor që e bënë edhe me të rrezikshëm sigurinë në punë.
“Çështja më urgjente është të ndryshojë Ligji i Punës dhe Ligji për Siguri dhe Shëndet në Punë. Në veçanti kur kanë të bëjnë me monitorimin dhe zbatimin vërtetë të këtyre ligjeve në praktikë. Kush është sot përgjegjës për vdekjen në punë, duke filluar nga Ministria dhe ministri e deri të punëdhënësi. Secili i ka obligimet dhe detyra e veta. Ministria t’i nxjerrë ligjet ashtu që të jenë ligjet që krahasohen me ligjet në Evropë ku i garantohet siguria dhe shëndeti në punë një punëtori dhe inspektorati që mbikëqyr zbatimin e ligjeve, deri të punëdhënësi i cili është i detyruar të siguroj masat e mbrojtjes dhe sigurisë në punë”, tha Kollçaku.
Sipas saj punëdhënësi duhet të sigurojë të gjitha kushtet punëtorëve duke ulë rrezikun për aksidente me fatalitet në punë.
Derisa, ka kritikuar për mungesë të inspektorëve të cilët do të mbikëqyrnin zbatimin e ligjeve në përpikmëri në mënyrë që të ulej numri i vdekjeve në punë.
“Detyrë e inspektoratit përveç tjerave është që t’i monitoroj të gjitha këto a po i kryen këto obligime që ka punëdhënësi. Ne e dimë që ka një numër të vogël të inspektorëve dhe ky është një defekt i madh. Obligimi i Qeverisë është që të krijoj mundësi, ta rrisë buxhetin për shtimin e numrit të inspektorëve sepse 41 inspektor dhe shtatë koordinator regjional nuk janë të mjaftueshëm. Është për habi që mungon buxheti kur kemi nevojë për rritjen e kapaciteteve monitoruese që është esenciale, do të thotë me një numër të vogël të inspektorëve është e pamundur. Punëdhënësi më i madh është sektori privat ku fatkeqësisht edhe me së shumti ka shkelje të dispozitave ligjore”, theksoi ajo.
Një rol të madh luan edhe Kuvendi i Kosovës, prej të cilit institucion, Kollçaku tha se do të bëjnë gjithçka që të jetë prioritet çështja e sigurisë së punëtorëve në punë.
>
Index:<24>
Title:<https://www.koha.net/arberi/103135/mjeke-nga-australia-me-ata-nga-qkuk-u-operojne-27-femije/>
Content:<
Nga data 30 qershor deri me 7 korrik në Klinikën e Kirurgjisë së Fëmijëve në QKUK po qëndron një ekip i mjekëve nga Australia. Profesorët nga Australia me ekipin e mjekëve nga Kirurgjia e Fëmijëve, nën udhëheqjen e Prof. Dr Nexhmi Hyseni, kanë bërë 49 vizita të fëmijëve me anomali kongjenitale shumë të komplikuara.
Sipas njoftimit për media, ata pas vizitave mjekësore kanë përzgjedhur për intervenim kirurgjik 7 fëmijë, ndërsa deri tani kanë kryer 13 operacione komplekse, kurse deri të premten pritet të kryhen edhe 14 operacione.
Ekipi i mjekëve po punon gjatë gjithë ditës, deri në orët e vona të natës, në mënyrë që të gjithë fëmijët që kanë nevojë për operacion të kenë mundësi të marrin këtë shërbim.
Në saje të prof. Pady Dewanit dhe ekipit vendor, Organizatës Kind Cuts for Kids dhe Komunitetit Shqiptar në Melburn të Australisë, është shpëtuar buxheti i dedikuar për trajtim jashtë institucioneve publike shëndetësore që kap 530 000 euro.
Bashkëpunimi i ngushtë i këtij lloji me profesorët nga Australia ka nisur nga viti 2010 dhe ka dhënë rezultate të shkëlqyeshme post- operative, me një rëndësi te madhe edhe në edukimin profesional të vazhdueshëm të mjekëve.
>
Index:<25>
Title:<https://www.koha.net/arberi/103132/akp-ja-transferon-mbi-42-milione-euro-ne-fondin-e-konsoliduar-te-kosoves/>
Content:<
Agjencia Kosovare e Privatizimit njofton se Bordi i Drejtorëve të kësaj agjencie mbledhjen e mbajtur më 25 qershor ka vendosur për transferimin e “Fondeve të Mbetura” të likuidimit në vlerë prej 42,159,638.15 euro në Fondin e Konsoliduar të Kosovës.
Përveç këtyre fondeve, agjencia ka bartur fonde tepricë edhe më parë në Fondin e Konsoliduar të Republikës së Kosovës dhe atë në korrik të vitit 2012 në vlerë prej 28,9 milionë euro dhe në dhjetor të vitit 2015 në vlerë prej 61,3 milionë euro.
Vlera e tërësishme e fondeve të bartura nga AKP në Fondin e Konsoliduar të Kosovës që nga fillimi i procesit të likuidimit deri më tani ka arritur shumën prej 132.3 milionë euro.
>
Index:<26>
Title:<https://www.koha.net/arberi/103131/apostolova-e-komenton-vjedhjen-e-zyrtares-se-masht-it-ne-bruksel/>
Content:<
Shefja e Zyrës së Bashkimit Evropian në Kosovë, Nataliya Apostolova ka kërkuar që të bëhen reforma në arsim. Në mbledhjen e Komisionit parlamentar për arsim ajo ka paralajmëruar se në bashkëpunim me MASHT-in janë duke punuar në një program të ri që do ta përmirësojë gjendjen në arsim. Për këtë e ka ftuar Qeverinë që ta miratojë dhe mbështesë këtë dokument.
“Sistemi i arsimit duhet të nisë nga 0. Në fushën e arsimit deri tash kemi dhënë 34 milionë euro por ato nuk kanë prodhuar rezultat”,ka thënë ajo.
Ajo i ka porositur deputetët që të mendojnë mirë para se ta votojnë projektligjin për mësimdhënësit e viteve 90. Miratimi i këtij projektligji sipas saj, do të shtojë pakënaqësi tek kategoritë tjera. Apostolova ka përmendur edhe rastin e fundit të një zyrtareje të MASHT-it e cila dyshohet se kishte vjedhur në Bruksel e që u suspendua nga ministri Shyqiri Bytyqi.
“Kohës së fundit ka pasur ca aksidente ku në Ministrinë e Arsimit ka zyrtarë që nuk e kanë ngritur shumë mirësjelljen morale. Besoj e dini për çka është fjala nuk do të përmendi emra. Të punosh në Ministrinë e Arsimit është përgjegjësi e lartë", është shprehur Apostolova.
Gjatë javës së kaluar, ministri i Arsimit, Shyqiri Bytyqi, ka udhëhequr një delegacion të MASHT-it që ka marrë pjesë në takimin e 7-të ministror në kuadër të Platformës së Ballkanit Perëndimor për Arsim, Trajnim, Hulumtim dhe Inovacion.
Një zyrtare e lartë e MASHT-it, emër i njohur për redaksinë, për një moment gjatë vizitës është ndarë nga pjesa tjetër e delegacionit, raporton KTV.
Pasi që është vonuar, delegacioni është alarmuar dhe ka nisur ta kërkojë.
Kjo zyrtare në këtë kohë kishte shkuar për të bërë shopping. Në njërin prej dyqaneve në qendër të Brukselit, ajo është kapur duke vjedhur.
Sipas burimeve të KTV-së, zonja ka blerë disa gjëra në dyqan e disa të tjera i ka futur në çantë. Vlera e gjërave të vjedhura ishte 40 euro.
Lëvizjet e saj janë përcjellë vazhdimisht nga sigurimi i dyqanit dhe gjithçka është kapur gjithashtu nga kamerat e sigurisë.
Sigurimi e ka pritur, derisa zyrtarja kosovare ka provuar të dalë nga dyqani me rrobat e vjedhura dhe e kanë ndaluar duke ia marrë ato.
Sigurimi e ka ftuar Policinë e cila e ka intervistuar zyrtaren e MASHT-it, e cila më pas është liruar dhe i është ribashkuar delegacionit.
>
Index:<27>
Title:<https://www.koha.net/arberi/103128/meridian-express-tournament-2018-mbledh-mbi-50-skuadra-ne-turneun-me-te-madh-te-futbollit-ne-qytet/>
Content:<
Prishtinë, 4 korrik 2018 - Rrjeti i marketeve në Kosovë, Meridian Express ka njoftuar që sot fillon turneu tradicional i futbollit Meridian Express Tournament 2018, i cili këtë edicion vjen me mbi 50 skuadra të ndryshme.
Në këte edicion pjesëmarrës do të jenë gjeneratat dhe grupet e ndryshme të komunitetit lokal, të cilët janë pasionantët më të mëdhenj të futbollit, ndërsa në këtë mes ka ekipe nga 1. Skuadra Doën Syndrome Kosova 2. Skuadra SOS Fshati i Fëmijeve 3. Skuadra e Ambasadës Amerikane 4. Skuadra e Komunës së Prishtinës 5. Skuadra e Policisë së Kosovës 6. Skuadra e Federatës së Futbollit 7. Skuadra e Veteranëve “ FC Prishtina “ 8. Skuadra e Veteranëve “ KF 2 Korriku “ 9. Skuadra e Veteranëve “ KF Feronikeli “ 10. Skuadra e Veteranëve “ KF Flamurtari “ 11. Skuadrat e Gjeneratës U11 12. Skuadrat e Gjeneratës U13 13. Skuadrat e Gjeneratës U15 15. Skuadrat garusese (16 ekipe).
“Njësoj sikurse në Kupën e Botës, edhe ne si organizatorë dhe mbështetës të këtij turneu të madh e ndajmë pasionin e njëjtë për futbollin, dhe duam që këtij sporti t’i japim shijen e fitores, respektit dhe dashurisë për garën por edhe fituesit e saj. Prandaj është viti i dytë me radhë që ne e mbështesim këtë organizim, i cili mbledh qindra futbolldashës nga gjitha sferat e shoqërisë tonë – ka thënë Yllka Mustafa, menaxhere e marketingut në Meridian Express.
Ky është viti i tretë me radhë i këtij turneu, i cili është mbështetur edhe nga Zyra e Presidentit të Republikës së Kosovës, Ministria e Sportit, Komuna e Prishtinës si dhe Federata e Futbollit të Kosovës, Meridian Express, Meridian Corporation, Buka, Meridian Kitchen, Spirit of Drini, Stobi Flips , Besa Security dhe Art Graphics.
(Artikull i sponsorizuar nga Meridian Express).
>
Index:<28>
Title:<https://www.koha.net/arberi/103124/termeti-ne-shqiperi-ishte-6-ballesh-epiqendra-ne-gjirin-e-lalezit/>
Content:<
Pas tërmetit të fuqishëm, që ra sot në mëngjes në Shqipëri shkaktoi panik tek qytetarët. Bëhet e ditur se epiqendra e tij ishte në Gjirin e Lalëzit dhe ishte me forcë 6 ballësh. Tashmë është raportuar për dëme materiale, por nuk ka njoftime për viktima.
Tërmeti i fuqishëm që “shkundi” Shqipërinë u pasua nga 50 pasgoditje.
Një tërmet i fuqishëm ka “shkundur” Tiranën këtë paradite, por është ndier i fortë edhe në disa qytete të tjera të Shqipërisë, si Durrës, Fier, Vlorë, Shkodër, si dhe në Kosovë e Mal të Zi.
Sipas të dhënave nga IGJEUM, tërmeti ka pasur epiqendër Gjirin e Lalëzit, paraprakisht, me magnitude 5.1. Tërmeti është ndjerë në disa qytete të Shqipërisë dhe në Kosovë, e po ashtu edhe në Mal të Zi.
Sipas specialisteve, lëkundja e fortë, është pasuar nga 50 pasgoditje, më i madhi me magnitudë 4.3.
Sakaq, nga Ministria e Mbrojtjes vjen ky informacion: Ju informoje se ne oren 11.01, te dates 04.07.2018, eshte regjistruar termet me epiqender ne Hamallaj/ Durres, me intensitet 6 balle dhe magnitut 5.1 e shkalles Rihter. Deri tani nuk ka asnje raportim per deme materiale dhe as ne njerez. Per cdo rast te mundshem kontaktoni ne nr 112 per tiu ardhur ne ndihme banoreve.
Gjithashtu u bllokuan edhe thirrjet telefonike ne Tiranë për shkak se të gjithë nxituan të bëjnë telefonata për t’u siguruar nëse janë mirë të afërmit e familjaret.
>
Index:<29>
Title:<https://www.koha.net/arberi/103119/rritet-bilanci-i-demeve-nga-termeti-qe-tronditi-sot-shqiperine/>
Content:<
Qendra Kombëtare Operacionale pranë Shtabit të Përgjithshëm të Forcave të Armatosura ka publikuar bilancin e dëmeve materiale të tërmetit që tronditi Shqipërinë pak pas orës 11:00 të paradites të së mërkurës.
Në fshatin Manzë të Durrësit ka rënë një çati në një banesë të braktisur; në fshatin Yrshek të Tiranës i është çarë muri një banese; në Marqinet të Vorës raportohet dëmtimi i çatisë së një banese; në Elbasan ka plasaritje të mureve të një pallati; në fshatin Cudhi të Krujës është plasaritur një banesë; në fshatin Brret të Krujës është plasaritur një banesë.
Në qarqet Fier, Shkodër, Vlorë, Lezhë, Berat dhe Kukës nuk janë raportuar dëme në objekte dhe lëndime në njerëz.
>
Index:<30>
Title:<https://www.koha.net/arberi/103117/haradinaj-rithekson-rendesine-e-zones-ekonomike-ne-opterushe-te-rahovecit/>
Content:<
Rahovec, 4 korrik - Krijimi i Zonës Ekonomike në Komunën e Rahovecit është lajm i mirë për bizneset e kësaj komune, për zhvillimin ekonomik, por edhe për të punësuarit. Kështu ka deklaruar kryeministri Ramush Haradinaj, gjatë vizitës që u bëri sot disa fshatrave të Komunës së Rahovecit.
I shoqëruar nga kryetari i Komunës, Smajl Latifi, kryeministri Haradinaj, ka vizituar Zonën Ekonomike mbi Opterushë, e cila me vendim të Qeverisë është shpallur zonë e lirë ekonomike, me synim të ndihmojë zhvillimin ekonomik të kësaj ane përmes ofrimit të lehtësirave për bizneset të cilat veprimtarinë e tyre do ta zhvillojnë në këtë zonë të lirë ekonomike dhe me mundësinë e hapjes së vendeve të reja të punës.
Kryeministri Haradinaj, gjithashtu ka vizituar edhe palestrën e sportit në Rahovec, për të parë nga afër punimet të cilat janë në përfundim e sipër, për ta vazhduar vizitën te vreshtat e dëmtuara nga breshëri, në fshatin Fortesë-Pataqan i Poshtëm si dhe dëmet që i janë shkaktuar nga breshëri fermerit Ismajl Morina nga fshati Gexhë, në rreth 10 hektarë tokë të mbjellë derisa në fund të qëndrimit të tij në Rahovec, kryeministri Haradinaj vizitoi përroin në mes fshatrave Krushë e Madhe-Celinë.
“Qeveria e vendit do të përshpejtojë dhënien e subvencioneve që të paktën t’iu dalë në ndihmë fermerëve të kësaj ane dhe banorët e Rahovecit do ta kenë përkrahjen e qeverisë për realizimin e të gjitha projekteve me rëndësi për qytetarët e kësaj Komune”, tha kryeministri Haradinaj, duke shtuar se është e dhimbshme për gjithë këto dëme të shkaktuara nga breshëri dhe vërshimet dhe se të gjithë duhet të angazhohemi për t’i trajtuar këto probleme dhe këto sfida.
Më tej, kryeministri Haradinaj, tha se nga kryetari Latifi ka pranuar raportin i cili përmban të dhënat për dëmet e shkaktuara, që kap shifrën e miliona eurove.
“Do t’i shqyrtojmë të gjitha mundësitë e mbrojtjes nga breshëri, sepse është vështirë që t’iu dalim përballë dëmeve financiare nëse situata të ngjashme përsëriten nga viti në vit”, tha kryeministri Haradinaj.
Kryeministri Haradinaj foli edhe për rëndësinë që ka krijimi i zonës ekonomike dhe për përmbylljen e projektit të palestrës sportive.
Kryetari i Rahovecit, Smajl Latifi, ka falënderuar kryeministrin dhe qeverinë për përkrahjen e jashtëzakonshme që i ka dhënë Komunës për krijimin e Zonës Ekonomike në Rahovec për herë të parë, pas 17 vjetësh kërkesave të vazhdueshme.
Me këtë rast, kryetari Latifi tha se komunës që ai drejton i janë shkaktuar dëme në bujqësi, amvisëri dhe infrastrukturë publike.
“Kërkojmë ndihmën e qeverisë për trajtimin e veçantë të përroit problematik mes fshatrave Krushë e Madhe dhe Celinë, i cili po kërcënon jetën e banorëve dhe të amvisërisë në këto fshatra”, tha kryetari Latifi.
Kryeministri, siç thuhet në njoftimin e Qeverisë, tha se do të vazhdojë vizitat në të gjitha komunat, për të punuar me kryetarët e komunave në zgjidhjen e problemeve me të cilat ato përballen.

>
Index:<31>
Title:<https://www.koha.net/arberi/103115/agk-me-raport-mujor-per-sulmet-ndaj-gazetareve/>
Content:<
Prishtinë, 4 korrik - Asociacioni i Gazetarëve të Kosovës gjatë muajit qershor ka regjistruar dy raste të ndodhura ndaj gazetarëve. Njëri nga këto dy raste ka qenë sulm fizik ndaj gazetarit të televizionit T7, Valon Rashiti dhe rasti tjetër ka qenë kërcënim verbal ndaj gazetarit të gazetës online “Shneta”, Bujar Vitija.
Gazetari Vitija, më datë 08.06.2018 ka pranuar një kërcënim verbal nga Zenel Kuqi, zyrtar i Prokurimit në Shërbimin Spitalor Klinik Universitar (SHSKUK), i cili pos që e kishte ofenduar dhe sharë gazetarin në fjalë, e kishte sugjeruar atë që ta lajmërojë policinë duke i thënë “Lajmëroje policinë e mos humb kohë sa të ka mbetur”.
Ndërsa, gazetari Valon Rashiti me datë 12.06.2018 ishte sulmuar në hapësirat e QKUK-së, deri sa ishte duke raportuar nga afër për një rast të plagosjes së dy personave i cili kishte ndodhur në Prishtinë, me ç’rast familjarët e njërit nga të plagosurit janë vërsulur në drejtim të gazetarit Rashiti duke e goditur atë në kokë.
Policia e Kosovës ka bërë të ditur se rasti i gazetarit Bujar Vitija, është dërguar me kallëzim penal kundër të dyshuarit në Prokurorinë Themelore të Prishtinës. Ndërkaq, rasti i gazetarit Valon Rashiti, akoma vazhdon të jetë nën hetime.
Kujtojmë se, që nga janari i këtij viti e deri me tash, Asociacioni i Gazetarëve të Kosovës ka regjistruar 12 raste sulmesh ose kërcënimesh ndaj gazetarëve, nga këto 2 raste janë sulme fizike, 9 raste të tjera janë kërcënime verbale dhe një rast i tjetër është dëmtim i pronës së një gazetareje.
Asociacioni i Gazetarëve të Kosovës në vazhdimësi është duke kërkuar nga institucionet e sigurisë dhe ato të drejtësisë që rastet e gazetarëve të trajtohen me prioritet dhe kryesit e veprave penale ta marrin dënimin e merituar.
>
Index:<32>
Title:<https://www.koha.net/arberi/103114/veseli-kosova-krenohet-me-mbeshtetjen-amerikane/>
Content:<
Kryeparlamentari Kadri Veseli ka uruar SHBA-të me rastin e festimit të 242 vjetorit të pavarësisë.
Veseli përmes rrjetit social Facebook, ka thënë se Amerika ka qenë që nga themelimi sinonim i ëndrrës për liri.
“Të gjithë qytetarëve amerikanë, që shërbejnë aktualisht në Republikën e Kosovës, qeverisë dhe popullit amerikan, urime 4 korrikun, Ditën e Pavarësisë. Shtetet e Bashkuara të Amerikës, që nga themelimi i tyre, kanë qenë sinonim i ëndrrës për liri dhe sot janë gardiani më i madh në botë i demokracisë, lirive dhe të drejtave të njeriut, si dhe i paqes e sigurisë globale”, ka shkruar kreu i PDK-së, përcjell KosovaPress.
Në fund ai ka thënë se Kosova dhe qytetarët e saj janë krenarë që, si në të kaluarën, edhe sot, e gëzojnë mbështetjen e kombit të madh amerikan.
>
Index:<33>
Title:<https://www.koha.net/arberi/103108/via-dinarica-markohen-shtigjet-e-pare-ne-zonen-e-alpeve/>
Content:<
Tiranë, 4 korrik - 20 përfaqësues të shoqatave të ecjes në natyrë dhe biçiklistëve nga Shqipëria dhe nga Kosova, ishin pjesë e trajnimit dyditor për markimin e shtigjeve, të zhvilluar në Bogë-Pejë, Kosovë.
Trajnimi u zhvillua në kuadër të projektit “Zgjatimi i ViP Dinarica në zonën ndërkufitare Kosovë – Shqipëri”.
Projekti është pjesë e programit të bashkëpunimit ndërkufitar Kosovë-Shqipëri, të financuar nga fondet IPA, bën të ditur ATSH.
Trajnimi u organizua nga Fondi për Zhvillimin e Komuniteteve të Kosovës në bashkëpunim me Fondin Shqiptar të Zhvillimit.
Gjatë trajnimit dyditor njohuritë teorike u kombinuan me praktikë në terren. Kjo pjesë e trajnimit angazhoi drejtëpërdrejtë pjesëmarrësit në trajnim që kontribuan në punë praktike për markimin e shtigjeve në një gjatësi 1 km. Për këtë pjesëmarrësit u zhvendosën në zonën e Deçanit dhe u ushtruan në markimin e shtigjeve duke aplikuar njohuritë e fituara.
Ekspertët e shtigjeve, me eksperienca të pasuruara edhe gjatë këtij trajnimi, do të jenë burim bashkëpunimi, informacioni, konsultimi dhe eksperience për FSHZH në aktivitetet në vazhdimësi të projektit të Vip Dinarica por edhe më tej në programet e FSHZH për zhvillimin e turizmit në zonën e Alpeve dhe në zonën e Valbonës.

>
Index:<34>
Title:<https://www.koha.net/arberi/103105/per-stafin-e-administrates-kuvendi-per-tre-muaj-shpenzoi-23-mije-euro/>
Content:<
Komisioni për Buxhet dhe Financa ka shqyrtuar raportin e shpenzimeve të Kuvendit të Kosovës, për tremujorin e parë të vitit 2018.
Kryetari i Komisionit Lumir Abdixhiku kërkoi sqarim nga Kuvendi se pse janë shpenzuar 25 mijë euro subvencione për entitete publike si dhe mëditje për udhëtime zyrtare.
“Çka ka subvencionuar Kuvendi për tre muaj në shumë prej 25 mijë euro. Udhëtimet zyrtare deputetët 21 mijë euro shpenzimet e mëditjeve për tre muaj. Ndërkaq mëditjet e stafit të administratës së Kuvendit janë 23 mijë euro. Si është e mundur kjo? Të reduktojmë ekipet e mëdha që mos te duken si ekskursion në udhëtimet jashtë vendit”, ka thënë Abdixhiku.
Ndërsa kërkoi nga sekretari i Kuvendit ta dijë se sa është numri i këshilltarëve të kryetarit të Kuvendit, sa janë shpenzimet dhe pagat e tyre, transmeton ksp.
Sekretari i Kuvendit Ismet Krasniqi tha se kryetari i Kuvendit ka 14 këshilltarë, të cilët marrin paga nga 1040 dhe 1070 euro.
Edhe deputeti i LDK së Naser Osmani kërkoi sqarim se pse disa shpenzime të Kuvendit janë bërë vetëm tek dy restorante.
“Disa shpenzime janë bërë kryesisht të një apo dy restorante. S’ka gjasa me u bë takim zyrtar për nevoja të Kuvendit në atë restorant. Ai është në skaj të Kosovës që shkojnë për qejf. Restoranti Kuk në Brod”, tha Osmani i LDK-së.
E kryetari i komisionit Abdixhiku pati kritika në adresë të Kuvendit dhe sa i përket shpenzimeve për dreka, të cilat sipas tij, arrijnë shumën prej 250 euro në ditë.
“Ka 250 euro ditë në drekë shpenzon Kuvendi. Si është e mundur që Kuvendi han në ditë 250 euro drekë? Ky është shpërdorim shumë i madh”, ka thënë Abdixhiku.
>
Index:<35>
Title:<https://www.koha.net/arberi/103103/ne-tirane-sekuestrohen-llogari-bankare-prej-1-5-milion-eurosh/>
Content:<
Plot 1.5 milion euro në llogari bankare janë sekuestruar nga specialistët e hetimit të pastrimit të parave dhe aseteve kriminale në Policinë e Tiranës, në bashkëpunim me Prokurorinë e kryeqytetit, bën të ditur TCH.
Aksioni vjen në kuadër të procedimit penal të regjistruar ndaj një shoqërie me objekt veprimtarie në fushën e tregtisë ndërkombëtare, për veprën penale të “pastrimit të produkteve të veprës penale ose veprimtarisë kriminale”, bazuar mbi vendimin e Gjykatës së Shkallës së Parë të kryeqytetit të datës 30 qershor.
Shoqëria e krijuar në vendin tonë nga një shtetas italian, S.L., i cili ka precedentë të mëparshëm penalë në Itali për deklarata mashtruese dhe krime në fushën e tatimeve, ka përfituar në një periudhë të shkurtër kohore sasi të konsiderueshme në euro nga shoqëri të huaja, një pjesë të të cilave i ka transferuar në vende të ndryshme si Hong Kong, Kinë apo Itali.
Prokuroria e Rrethit Gjyqësor të Tiranës po punon për dokumentimin e plotë të veprimtarisë kriminale.
>
Index:<36>
Title:<https://www.koha.net/arberi/103102/ne-prishtine-ngrihet-flamuri-amerikan-per-diten-e-pavaresise-se-amerikes/>
Content:<
Shoqata “Miqtë e Amerikës” bashkë me Gardën Ceremoniale të FSK-së e kanë ngritur flamurin amerikan në bulevardin “Bill Clinton” në Prishtinë me rastin e 242- vjetorit të pavarësisë së Amerikës.
Dita kombëtare e shtetit amerikan në mënyrë simbolike po festohej edhe nga dy fëmijë të cilët kishin veshur bluza me stemën e flamurit të SHBA-së.
Kryetari i Shoqatës “Miqtë e Amerikës”, Agim Rexhepi, u shpreh se qëllimi i këtij organizimi është dërgimi i mesazhit falënderues për shtetin amerikan, pa kontributin e të cilit Kosova nuk do të gëzonte lirinë dhe pavarësinë.
“ Ne u jemi falënderues veprimet tona janë edhe është në atë drejtim që me dërgua qytetarit të thjesht amerikan edhe institucioneve normalisht që derisa jeni duke festuar ju, një popull në Kosovë po e feston festën e juaj ashtu siç e festojmë festën tonë, normalisht ne i respektojmë vlerat tona, festën tonë mirëpo njëkohësisht e festojmë edhe festën e Amerikës, aleatit tonë strategjik”, tha ai.
Hajrush Kurtaj, drejtor i departamentit për bashkëpunim civil dhe ushtarak pranë Ministrisë së Forcës dhe Sigurisë së Kosovës, duke uruar popullin amerikan në këtë ditë të pavarësisë së saj, tha se SHBA ka bërë shumë për Kosovën dhe shtet ndërtimin e saj.
“Amerika ka bërë shumë për popullin e Kosovës, për Kosovën si para lufte edhe në luftë por edhe tani rreth shtet ndërtimit, Shtetet e Bashkuara të Amerikës kanë rol të veçantë dhe jashtëzakonisht të mirë në shtet ndërtimin e Kosovës. Edhe njëherë urime gjithë popullit amerikan ditën e pavarësisë së Amerikës”, tha Kurtaj.
Ndërsa ushtari amerikan nga Ajova James Grimaldi duke falënderuar për organizimin e kësaj ceremonie në nder të 242-vjetorit të pavarësisë së Amerikës, u shpreh se Kosova ka shumë për të kaluar, por që do e ketë mbështetjen e shtetit amerikan.
“Amerika e shpalli pavarësinë e saj shumë kohë më parë dhe ardhja ime në një vend , i cili shpalli pavarësinë e tij kohët e fundit do të thotë shumë për mua dhe e gjallëron frymën dhe besimin tim për të ardhmen. Kemi kaluar nëpër shumë beteja, Kosova ka shumë më tepër për të kaluar, por unë jam i emocionuar për të ardhmen tuaj dhe Amerika dhe shteti im, shteti i Iowa-s do t’iu ndihmojnë juve si miq në çdo hap të rrugës”, tha Grimaldi.
Në shenjë falënderimit ndaj shtetit amerikan për kontributin e dhënë për lirinë dhe pavarësisë së Kosovës, kori “Nexhmie Pagarusha” interpretoi disa pika muzikore.
Ndryshe, më 4 korrik të vitit 1776, delegatët e 13 kolonive britanike të Amerikës nënshkruan Deklaratën e Pavarësisë, e cila thuhet se ishte shkak i Revolucionit Amerikan. Ky dokument u hartua kryesisht nga 32-vjeçari Tomas Xheferson.
>
Index:<37>
Title:<https://www.koha.net/arberi/103101/termeti-can-ne-dysh-ndertesen-e-ministrise-se-bujqesise-ne-tirane/>
Content:<
Tërmeti i sotëm në Shqipëri ka sjellë pasoja materiale në disa ndërtesa.
Ai ka shkaktuar dëmtime në disa prej ndërtesat historike të Tiranës, të shpallura monument kulture.
Një prej tyre është edhe objekti i Ministrisë së Bujqësisë. Sikundër duket nga kjo foto objekti që i takon arkitekturës italiane është ndarë në dy pjesë, ku dallohet një çarje e fuqishme në pjesën ballore të murit.
Ndërkohë çarje raportohet të ketë pasur edhe në sallat e komisioneve parlamentare, ku deputetët kanë braktisur mbledhjet, transmetojnë mediat shqiptare.
Lëkundje tërmeti janë ndjerë në vendin tonë, në orën 11:02 të paradites së të mërkurës.
Epiqendra e tërmetit ishte 30 km në veriperëndim të Tiranës, në Gjirin e Lalzit.
Tërmeti ka shkaktuar panik te banorët e kryeqytetit, të cilët kanë dalë jashtë banesave.
Pas lëkundjes më të madhe, u ndje edhe një lëkundje më e vogël që e kishte epiqendrën në Adriatik, thellësia 5 km. Magnituda e tërmetit të dytë ishte 4, transmeton tch.
Dëmet e para materiale janë raportuar në Manzë të Durrësit. Si pasojë e lëkundjeve të tërmetit është shembur çatia e një banese. Panik ka pasur edhe në zonën e Ishmit. Emergjencat Civile thonë se nuk ka informacione për dëme masive.
>
Index:<38>
Title:<https://www.koha.net/arberi/103099/neser-proteste-paralajmeruese-ne-trepce/>
Content:<
Këshilli i Përgjithshëm i Sindikatave të Trepçës ka paralajmëruar për nesër një protestë që synon sensibilizimin e organeve kompetente të Kosovës për realizimin e kërkesave të parashtruara nga minatorët.
Minatorët “do të mbajnë protestë paqësore paralajmëruese, qëllimi i së cilës është sensibilizimi për realizimin e kërkesave të minatorëve të Trepçës drejtuar organeve kompetente të Kosovës” thuhet në njoftim.
Protesta njëorëshe do të mbahet nesër nga ora 11:00 deri 12:00.
>
Index:<39>
Title:<https://www.koha.net/arberi/103097/sondazhet-e-nxjerrin-ldk-ne-parti-te-pare/>
Content:<
Instituti Demokratik i Kosovës (KDI), sot shpalosi rezultatet e sondazhit me opinionin publik, lidhur me fazën përfundimtare të dialogut Kosovë-Serbi dhe çështjet aktuale që janë trajtuar së fundi nga partitë politike si zgjedhjet e parakohshme.
Violeta Haxholli nga KDI ka bërë të ditur se sa i përket pyetjes drejtuar qytetarëve të Kosovës se çfarë presin ata që të përmbajë marrëveshja përfundimtare në kuadër të dialogut Kosovë - Serbi, 61% e tyre kanë deklaruar se presin që kjo marrëveshje të përmbajë njohjen shtetit të Kosovës nga Serbia, 56% anëtarësimin e Kosovës në OKB, 22% shkëmbimin e territoreve midis Kosovës dhe Serbisë, 25% autonomi të zgjeruar për serbët e Kosovës.
Bazuar në sondazh, Haxholli ka thënë se 97% e qytetarëve të anketuar kanë deklaruar se do të pranonin që rezultati i bisedimeve të fazës finale të jetë njohja e shtetit të Kosovës nga Serbia.
Ndërkaq të gjithë qytetarët nga komuniteti shqiptarë e pranojë këtë opsion kurse 91% të komunitetit serb kanë deklaruar se nuk do të pranonin njohjen e shtetit të Kosovës nga Serbia.
Jeta Krasniqi nga KDI potencoi se në pyetjen se kush duhet të udhëheqë grupin negociator të Kosovës në bisedimet me Serbinë, 44% e qytetarëve të anketuar kanë deklaruar se duhet ta udhëheqë presidenti Hashim Thaçi, 31% e tyre mendojnë se duhet ta udhëheqin liderë nga opozita dhe 25% janë të mendimit se grupin negociator në bisedime me Serbinë duhet ta udhëheqë kryeministri i Kosovës.
Në pyetjen se a mendojnë qytetarët e Kosovës se marrëveshja përfundimtare mes Kosovës dhe Serbisë do ta largojë përfundimisht ndikimin e Serbisë nga Kosova, Krasniqi ka bërë të ditur se 48% e të anketuarve mendojnë se kjo nuk do të ndodhë me marrëveshjen përfundimtare.
Krasniqi ka theksuar se qytetarët janë pyetur nëse do të votonin në rast se zgjedhjet parlamentare do të mbaheshin të dielën e ardhshme. 45.3% kanë thënë se do të votonin definitivisht, 29.8% ndoshta do të votonin, 6.9% me gjasë nuk do të votonin, 8.8% definitivisht nuk do të votonin, 3.2% kanë deklaruar se nuk e dinë dhe 6.1% kanë refuzuar të kthejnë përgjigje.
Të pyetur se për cilën parti politike do të votonin, vetëm nga votat e deklaruara 30.8% kanë dhënë se do të votonin për Lidhjen Demokratike të Kosovës, 23% për Partinë Demokratike të Kosovës, 21.2% për Lëvizjen Vetëvendosje, 10.4% për Aleancën për Ardhmërinë e Kosovës, 6.3% Nisma Socialdemokrate, 2.4% Partia Socialdemokrate, 2% Lista Serbe dhe 4.1% të tjera, ndërsa 11.6% e të anketuarve kanë refuzuar të përgjigjen në këtë pyetje.
>
Index:<40>
Title:<https://www.koha.net/arberi/103096/sipas-gjuriqit-kompromisin-e-pengojne-edhe-perfaqesuesit-serbe-ne-kosove/>
Content:<
Drejtori i ashtuquajtur i Zyrës për Kosovën, Marko Gjuriq, tha se “problemi për arritjen e kompromisit nuk është vetëm në deklaratat e përfaqësuesve të Prishtinës zyrtare, por edhe nga njerëzit brenda saj ‘të cilët janë nominalisht në anën tonë’.
Aspiratat e shqiptarëve janë të qarta për ne, por gjithashtu duhet të jetë e qartë edhe për ta se pa biseduar me Serbinë ata nuk mund të bëjnë asgjë, përveçse "të shesin mjegull".
Drejtori i ashtuquajtur i Zyrës për Kosovën, Marko Gjuriq, tha se për Serbinë, sigurisht që nuk është një befasi kur dikush nga Prishtina nuk përputhet me marrëveshjen, por kjo tregon se disa prej tyre janë të papërgatitur dhe kjo pjesë nuk e respekton atë që u diskutua, tha Gjuriq për TV Pink.
Sipas tij, është e rëndësishme për Serbinë të gjejë një lloj marrëveshje për të ardhmen, paqen dhe marrëdhëniet normale midis Beogradit dhe Prishtinës, për shkak të së ardhmes së të gjithë atyre që jetojnë në këtë rajon.
Megjithatë, ai mendon se kjo nuk do të jetë e lehtë, sidomos duke pasur parasysh deklaratat e tyre, të cilët, me sa duket, janë joreale. "Është interesimi ynë të kalojmë nëpër biseda dhe të kërkojmë zgjidhje, pavarësisht nga retorika nxitëse. Ekziston edhe një bashkësi ndërkombëtare për të luftuar së bashku, por, e përsëris, kjo është një detyrë shumë e vështirë", tha Gjuriq.
Më tej ai shtoi se “problemi, nuk është vetëm në deklaratat e përfaqësuesve të Prishtinës, por edhe nga njerëzit brenda saj ‘të cilët janë nominalisht në anën tonë’, transmeton RTKlive.
“Për Vidovdan kanë fyer presidentin e Serbisë. Është një turp i madh jo vetëm i Slavisha Ristiqit, por të gjithë njerëzit që veprojnë kështu", tha Gjuriq.
Ai, gjithashtu, komentoi mbi deklaratat e disa përfaqësuesve të bashkësive fetare në territorin e Kosovës, me një mesazh se ai nuk e pëlqeu të dëgjonte se në momentin e paqes disa përfaqësues që nuk kontribuojnë në ruajtjen e Kosovës.
"Disa nga metropolitanët që heshtën në një kohë kur Mali i Zi shpalli pavarësinë, që nuk arritën të kontribuojnë në ruajtjen e qenies serbe deri në masën që ne shpresuam, tani nuk kritikojnë shqiptarët, por përfaqësuesit e institucioneve serbe. Këto deklarata nuk janë të nevojshme për ne", tha Gjuriq.
Ai ndër të tjera tha se “në periudhën e ardhshme do të përpiqet të marrë maksimumin nga marrëdhëniet Beograd-Prishtinë dhe, nëse pala tjetër mendon se një koncesion do të bëhet pa mbulim, atëherë kjo nuk është realiste”.
"Është më mirë që ata të kthehen në kompromis, sepse jam i bindur se ata kanë nevojë për to”, deklaroi Gjuriq.
Sipas tij, “Prishtina tani do të pëlqente më shumë politikanët në pushtet, siç është Sasha Jankoviç, i cili ofron dy karrige në OKB”.
I pyetur nëse mund të pritet që çështja e takimit të ardhshëm midis Putin-it dhe Trump-it të jetë çështja e Kosovës, Gjuriç tha se sigurisht që është e rëndësishme të tërheqim vëmendjen e lojtarëve të mëdhenj, por të mbështetemi më shumë në energjinë, përpjekjet dhe punën e palës sonë, të kryesuar nga presidenti serb.
>
Index:<41>
Title:<https://www.koha.net/arberi/103095/banoret-e-hades-ndihen-te-rrezikuar-nga-shendeti-dhe-pushteti/>
Content:<
Banorët e Hades po ndihen të diskriminuar për shkak se po vlerësojnë se institucionet po bëjnë shkelje të të drejtave të njeriut.
Ragip Grajçevci përfaqësues i fshatit Hade, ka thënë se banorët e këtij fshati fillimisht janë të prekur si në shëndet dhe në pronë. Ai pati vërejtje se nga institucionet e shtetit nuk janë ftuar asnjë herë të diskutojnë për këtë çështje.
“Zgjidhje për Hade nuk është bërë dhe ne në këtë proces të fillimit të minierës jemi 240 shtëpi”, ka thënë Grajçevci.
Sipas tij Hadja është e bllokuar tash e 40 vjet. Andaj, sipas tij duhet nxjerrë një vendim konkret, transmeton KsP.
Sipas tij, kahja e minierës më nuk është arsyetim dhe nuk duhet të jetë nga Qeveria.
Edhe Jonuz Grajçevci u ankua për shëndetine banorëve të këtij fshati duke treguar se pesë anëtarë të familjes i kanë vdekur nga kanceri. Ai kërkoj zgjidhje për këto vuajtje të cilat po i përjetojnë.
Për shkelje të drejtave të njeriut për banorët e Hadës ka folur sot edhe Avokati i Popullit Hilmi Jashari gjatë një raportimi para Komisionit për të Drejtat e Njeriut, Barazi Gjinore dhe Persona të Pagjetur.
Jashari ka thënë se gjendja në terren dhe të drejtat e banorëve të Hadëes nuk janë në normale.
“Vlerësoj se nuk ka ndonjë lëvizje në këtë drejtim. Banorët konsiderojnë se kanë mbetur me një oazë. Kjo vonese nga viti 2004 e deri tash ka ngritur koston e shpronësimit të banorëve”, ka thënë Jashari duke shtuar se gjendja aktualë në Hade është një lloj geto dhe ka rezultuar me shkelje të të drejtave të njeriut. Dhe sipas tij, është momenti për të gjetur një vendim përfundimtar.
Ministri i Zhvillimit Ekonomik, Valdrin Lluka ka thënë se për rastin e fshatit Shipitullë kanë intervenuar për shkak të gjendjes dhe kolapsit energjetik që ka ka pasur Kosova në vjeshtën e vitit të kaluar.
“Në vitin e kaluar kemi qenë para një kolapsi energjetik, ndërsa, projekti i ri për ‘Kosovën e Re’ parasheh që të kemi një minierë të re të thëngjillit për të siguruar thëngjill për 40 vitet e ardhshme. KEK ka angazhuar një kompani konsulente gjermane ku do të vlerëson kahjen e hapjes veri - jug të minierës së re dhe tregon anët negative dhe pozitaive”, tha Lluka duke shtuar se çfar do opsioni që merret shikohet impakti social dhe mjedisit.
Ministri Lluka ka thënë se shpronësimi në Shipitullë parashihet të kushtojë rreth 27 milionë euro, ndërsa për shpronësimin në Hade ai nuk pret të ndodhë e njëjta gjë dhe nuk duhet vepruar me atë praktikë.
Mustafë Grainca zëvendës ministër i Financave ka thënë se ata janë në pritje të zgjidhjes këtij problemi, konform zgjidhjes do të veprojë.
Ndërsa kryetarja e Komisionit Duda Balje kërkoi sqarime për ndërtimet pa leje dhe mungesën e kushteve për jetë në Hade. Ndërsa, anëtari i Komisionit Salih Zyba ngriti çështjen e manipulimit nga Qeveria për shpronësim dhe ndërtim pa leje.
>
Index:<42>
Title:<https://www.koha.net/arberi/103093/bernabiq-e-thote-shkurt-nuk-duam-me-lufte/>
Content:<
Beograd, 4 korrik - Kryeministrja e Serbisë, Ana Bërnabiq i deklaroi gazetës së Beogradit “V. Novosti” se nuk ka një afat për arritjen e marrëveshjes me kompromis me shqiptarët e Kosovës, e as për nënshkrimin e marrëveshjes juridikisht të detyrueshme, transmeton Koha.net.
Ajo po ashtu ka thënë se nuk e di nëse kjo është faza finale e negociatave midis Beogradit e Prishtinës, por ka shtuar se “punë e politikës së përgjegjshme është të gjejë kompromis që të gjitha gjeneratave që vijnë u garanton siguri e stabilitet”.
“Nuk duam më luftë” është shprehur ajo.
Pasi ka thënë se dialogu midis Beogradit e Prishtinës po zhvillohet nën përkujdesjen e BE-së, kurse qëllim strategjik i Serbisë është anëtarësimi në BE, Bërnabiq ka shtuar se “nuk shoh arsye pse duhet dikush tjetër të përfshihet në të”, transmeton Koha.net.
“Por, nëse përfshihet SHBA, gjë që po kërkon Prishtina, atëherë gjithsesi në tryezë duhet të jenë edhe ato fuqi të mëdha që nuk e kanë njohur pavarësinë e Kosovës dhe që mbrojnë të drejtën dhe drejtësinë ndërkombëtare, siç janë Rusia ose Kina”
E pyetur nëse mund ta marrë me mend situatën në të cilën populli hedh poshtë marrëveshjen juridikisht të detyrueshme me Prishtinën, Bërnabiq tha se kjo mund të ndodhë në çdo kohë, por mendon se populli duhet të marrë përgjegjësinë për të ardhmen e vet dhe për të ardhmen e fëmijëve të vet.
>
Index:<43>
Title:<https://www.koha.net/arberi/103092/hoxhaj-para-ambasadoreve-te-be-se-njohje-e-ndersjelle-ne-fund-te-dialogut/>
Content:<
Zëvendëskryeministri i Kosovës, Enver Hoxhaj ka takuar sot të gjithë ambasadorët e shteteve të Bashkimit Evropian për të kanë diskutuar në lidhje me fazën finale të dialogut ndërmjet Kosovës dhe Serbisë të ndërmjetësuar nga Bashkimi Evropian.
Hoxhaj ka thënë se për Kosovën është e rëndësishme që kjo të mos jetë fazë e re, por fazë finale e dialogut me Serbinë. Ai ka theksuar se arritja e një marrëveshjeje obligative ligjore është po aq e rëndësishme sa edhe implementimi i plotë i saj.
Ai ka deklaruar para ambasadorëve të BE-së se marrëveshja obligative ligjore që duhet të arrihet mes Kosovës dhe Serbisë në përmbyllje të dialogut, për Kosovën ka një emër dhe ajo është njohje e ndërsjellët.
“Biseduam për zhvillimet më të fundit politike, dialogun Kosovë-Serbi dhe agjendën evropiane me shefat e misioneve të shteteve anëtare të BE-së. Arritja e një marrëveshjeje obligative ligjore është po aq e rëndësishme sa implementimi i plotë i saj, dhe kjo për Kosovën do të thotë njohje e ndërsjellët”, ka shkruar Hoxhaj në Twitter.
>
Index:<44>
Title:<https://www.koha.net/arberi/103091/kosova-me-rol-aktiv-ne-luftimin-dhe-parandalimin-e-trafikimit-te-qenieve-njerezore/>
Content:<
Prishtinë, 4 korrik - Fondacioni „TerredesHommes“, misioni në Kosovë dhe Shqipëri, është duke e implementuar projektin, “Përmirësimi i shërbimeve dhe ngritja e vetëdijes në luftën kundër trafikimit me qenie njerëzore në Ballkan”, i financuar dhe mbështetur nga Departamenti i Shtetit Amerikan. Ky projekt implementohet në katër vende: Kosovë, Shqipëri, Maqedoni dhe Mal të Zi.
Në kudër të këtyre aktivitete në Republikën e Maqedonisë u mbajt një tryezë rajonale, ku morën pjesë koordinatorët kombëtarë kundër trafikimit me qenie njerëzore të katër vendeve të rajonit si dhe personalitete të tjera. Nga Kosova mori pjesë edhe zëvendësministri i Punëve të Brendshme, z. Selami Shkodra.
Sipas njoftimit nga MPB e Kosovës, zëvendësministri Shkodra rikujtoi se Qeveria e Kosovës në vitin 2008 për herë të parë hartoi Strategjinë dhe planin e veprimit kundër trafikimit të qenieve njerëzore, ndërsa e fundit i referohet periudhës 2015-2019.
Kur bëhet fjalë për luftën kundër krimit të organizuar në përgjithësi dhe në veçanti për luftën kundër trafikimit të qenieve njerëzore (me theks të veçantë mbrojtjen e fëmijëve, si viktima trafikimi ose viktima të mundshme), MPB është e angazhuar maksimalisht dhe këtë detyrë e ka vendosur ndër, ka thënë Shkodra. “ Policia e Kosovës me aktor të tjerë janë maksimalisht të angazhuar në parandalimin dhe luftimin e këtij fenomeni”, theksoi zëvendësministri.
Ai po ashtu tha se MPB e Kosovës, nëpërmjet koordinatorit kombëtar, synon parandalimin e këtij fenomeni dhe kthimin vullnetar të viktimave të trafikimit të qenieve njerëzore, duke respektuar të drejtat themelore të njeriut. Në këtë kuadër, është nënshkruar një protokoll ndërshtetëror me Malin e Zi dhe Shqipërinë, i cili rregullon këto çështje të ndërlidhura, tha ai.
Në kuadër të kësaj tryeze u vu në pah një ndër objektivat e projektit, ngritja e mekanizmit të bashkëpunimit transnacional mes të katër vendeve dhe zbatimi i Procedurave standarde të veprimit (PSV) të unifikuara për bashkëpunim transancional dhe menaxhim të rasteve të viktimave/viktimave të mundshme të trafikimit, me fokus të veçantë fëmijët.
>
Index:<45>
Title:<https://www.koha.net/arberi/103090/sonte-ne-rubikon-i-ftuar-shpend-ahmeti/>
Content:<
Në Rubikon sonte Shpend Ahmeti, kryetar i Prishtinën, njëherësh edhe kryetar i Partisë Socialdemokrate.
Cila është partia nën udhëheqjen e Ahmetit? Cka me dialogun? A do t’i bashkohen kundërshtimit për udhëheqjen e bisedimeve nga presidenti Thaçi? Çka me Prishtinën? Cila është sot fuqia e tij? Si u përgjigjet akuza se dora e tij nuk është parë në kryeqytet që kur u nda nga Lëvizja Vetëvendosje?
Për këto dhe shumë çështje tjera, sonte në Rubikon me Adriatik Kelmendin. Rubikon kalohet ekskluzivisht vetëm në Kohavision.
>
Index:<46>
Title:<https://www.koha.net/arberi/103086/thaci-dekoron-me-medalje-presidenciale-familjen-shqiptaro-amerikane-bardha/>
Content:<
Presidenti Hashim Thaçi me Medaljen Presidenciale Jubilare të Dhjetëvjetorit të Pavarësisë ka dekoruar sot lobistin e çështjes kombëtare, shqiptaro-amerikanin, Ekrem Bardha dhe vajzën e tij, Donika Bardha për kontributin e tyre në lirinë dhe pavarësinë e Kosovës.
Thaçi ka thënë se Kosova do të jetë mirënjohëse për ndihmën e Amerikës ndaj pavarësisë së Kosovës.
“Ne do jemi mirënjohës për mbështetjen e shqiptaro-amerikanëve që bënë të pamundurën për lirinë dhe pavarësinë e Kosovës”, ka shkruar Presidenti Thaçi, përcjell KosovaPress.
Këtë dekorim Presidenti e ka bërë në 242 vjetorin e Pavarësisë së SHBA-së, me ç’rast ka uruar të gjithë shqiptarët që jetojnë atje dhe që forcojnë miqësinë e përjetshme me SHBA-të.

>
Index:<47>
Title:<https://www.koha.net/arberi/103084/termeti-i-tiranes-dridhi-edhe-kosoven/>
Content:<
Një tërmet i lehtë është ndier në Prishtinë sot rreth orës 11:03, epiqendra e të cilit besohet të jetë Tirana.

Tiranë, tërmet i magnitudës 5.2
Lëkundje tërmeti janë ndjerë në Tiranë, në orën 11:02 të paradites së të mërkurës.
Epiqendra e tërmetit ishte 31 km në veriperëndim të Tiranës.
Lëkundjet janë ndjerë edhe në Vlorë, Durrës dhe Fier.
>
Index:<48>
Title:<https://www.koha.net/arberi/103081/oda-ekonomike-ndan-mirenjohje-per-shell-in/>
Content:<
 Oda Ekonomike e Kosovës i ka ndarë mirënjohje kompanisë "Royal Dutch Shell", për kontribut në zhvillimin ekonomik, përmirësim të imazhit dhe promovimin e Kosovës përballë investitorëve të huaj.
Kryetari i Odës Ekonomike të Kosovës, Safet Gërxhaliu, tha se po e nderojnë një kompani që ka ndikuar në zhvillimin ekonomik të Kosovës.
"Për zhvillimin ekonomik, përmirësimin e imazhit po i ndajmë këtë mirënjohje Shellit. Dua të besoj që prania e Shellit në Kosovë është një mesazh për të gjitha brendet evropiane që t&#39;ia mësyjnë Kosovës", tha ai.
Wim Riegman, përfaqësuesi nga Shell, tha se nga bashkëpunimi me Al Petrolin po i japin qytetarëve të Kosovës derivate cilësore. Ai falënderoi Odën Ekonomike të Kosovës për mirënjohjen që i ka ndarë.
"Nga ana e Shellit dua të them se jemi shume të nderuar që jemi në Kosovë. Tani mund të shesim derivate shumë kualitative edhe qytetarëve fë Kosovës", tha Riegman. Pronari i Al Petrol, Latif Kryeziu, tha se me ardhjen e Shellit në Kosovë kanë përmirësuar imazhin e Kosovës. "Ne mburremi me aktivitetin e Odës që është gjithmonë në përkrahjen tonë, siç është rasti sot që i ndan mirënjohjen Shellit. Ne këtu në Kosovë kemi një brend më të mirin dhe më këtë i ka larguar brengat për cilësinë e derivateve. Me ardhjen e brendit më të njohur ne kemi ndihmuar edhe zhvillimin ekonomik të Kosovës. Tash i kemi hapur dyert edhe investitorëve të huaj që të vijnë dhe të investojnë në Kosovë. Me këtë kemi kontribuar në zhvillimin ekonomik të Kosovës", tha Kryeziu.
>
Index:<49>
Title:<https://www.koha.net/arberi/103078/pse-qytetaret-e-kosoves-po-e-humbin-besimin-ne-institucione/>
Content:<
Hulumtimet e fundit të pulsit publik dëshmojnë se qytetarët e Kosovës po e humbin në vazhdimësi besimin në institucionet qeverisëse.
Në raportin e publikuar nga Programi për Zhvillim i Kombeve të Bashkuara- UNDP thuhet se kënaqshmëria e publikut në institucionet qendrore të vendit ka rënë, ndërsa gatishmëria për të protestuar për arsye politike është rritur.
Përfaqësues të shoqërisë civile vlerësojnë se posaçërisht papunësia dhe mungesa e liberalizimit të vizave janë preokupime kyçe të qytetarëve që kanë rritur pakënaqësinë ndaj qeverisjes në vend.
Ndryshe, në raportin e UNDP-së thuhet se papunësia prin me 29 për qind, pasuar nga korrupsioni me 14 dhe varfëria me 8 për qind, si tri çështjet themelore që ndikojnë në mirëqenien e tyre sociale.
Drejtor i organizatës “Çohu”, Arton Demhasaj i tha Radios Evropa e Lirë se nëse nuk fillohet me përmirësim të jetës së qytetarëve do të rritet gatishmëria e qytetarëve edhe për protesta, pasi ata, sipas tij, kanë akumuluar me vite pakënaqësi pikërisht për shkak të mungesës së përparimeve dhe përmirësimeve në jetën e tyre të përditeshme.
“Mendoj se që nga viti në vit kemi pasur një rënie të besimit të qytetarëve në qeverisje dhe kjo lidhet me mungesën e vendeve të lira të punës për qytetarët, si dhe një shkallë e lartë e korrupsionit. Andaj, kjo ndikon në pakënaqësinë e qytetarëve në qeverisje’’, tha Demhasaj.
“Gjithashtu, rol të madh në këtë pakënaqësi, është edhe rritja e gatishmërisë për të protestuar. Edhe liberalizimi i vizave do të ndikojë, pasi janë dhënë shumë data për liberalizim dhe ende nuk ka ndodhur”, shtoi tutje Demhasaj.
Në anën tjetër, Diana Metushi-Krasniqi nga Institutit Demokratik i Kosovës tha se sidomos zhvillimet e muajve të fundit, kanë bërë që qytetarët e Kosovës të zhgënjehen në udhëheqësinë e vendit, duke përmendur disa nga veprimet që janë ndërmarrë nga ta.
“Shihet pakënaqësia e qytetarëve në shumë pika, dhe është shumë normale kur e analizojmë vazhdën e veprimeve që kanë ndodhur gjatë muajve të fundit. Veprimet e kryeministrit (Ramush Haradinaj) si rritja e pagave, rritja e numrit të kabinetit qeveritar dhe shpenzimi i buxhetit mund të llogariten si faktorët kyç në humbjen e besimit tek kryeministrit”.
“Puna e Qeverisë, me afera të ndryshme, si kontrata me Bektel -Enka, ajo me furnzimim me barna etj, ka të bëjë me humbjen e besimit te qytetarët’’, tha Metushi-Krasniqi.
Sidoqoftë, sipas gjetjeve të UNDP-së, vetëm 33 për qind e qytetarëve kanë thënë se janë të kënaqur me punën e kryeministrit, ndërkaq diç më mirë është përqindja për kënaqshmërinë ndaj punës së presidentit, përkatësisht 39 për qind e të anketuarve kanë deklaruar se janë të kënaqur me punën e kreut të shtetit.
Rreth 30 për qind e kosovarëve janë shprehur të kënaqur me punën e institucioneve qendrore të vendit.
Hulumtimi po ashtu thotë se 38 për qind e respondentëve janë shprehur të gatshëm të protestojnë, për arsye politike.
>
Index:<50>
Title:<https://www.koha.net/arberi/103074/kryeprokurorja-e-shqiperise-arta-marku-konfirmohet-ne-detyre/>
Content:<
Ashtu siç pritej, Komisioni i Pavarur i Kualifikimit e ka konfirmuar Arta Marku në detyrën e Prokurores së Përkohshme të Përgjithshme, bën të ditur TCH.
Edhe në dhënien e vendimit, Marku nuk ishte e pranishme në sallë, por u përfaqësua nga avokatja e saj.
>
Index:<51>
Title:<https://www.koha.net/arberi/103071/haradinaj-britania-e-madhe-ka-rol-te-rendesishem-per-kosoven/>
Content:<
Kryeministri i Kosovës, Ramush Haradinaj në takimin që ka pasur me Richard Morren, drejtor i Përgjithshëm për Çështjet Politike në Ministrinë e Jashtme të Britanisë së Madhe, ka thënë se Kosova është e përkushtuar të intensifikojë bashkëpunimin me këtë vend.
Gjatë takimit u diskutua për progresin e Kosovës, prioritetet e Qeverisë, agjendën integruese të Kosovës dhe përkushtimin e Qeverisë në luftën kundër korrupsionit dhe krimit të organizuar, për zhvillimin ekonomik dhe çështjet jetike për përmirësimin e jetës së qytetarëve.
“Kryeministri Haradinaj ka falënderuar Britaninë e Madhe për mbështetjen e vazhdueshme që i ka dhënë dhe vazhdon t’i jap Kosovës në shumë fusha në të gjitha etapat e shtetndërtimit të saj, duke kërkuar mbështetjen e mëtejme për proceset nëpër të cilat po kalon Kosova, anëtarësimin në organizatat ndërkombëtare dhe fuqizimin e subjektiviteti ndërkombëtarë të Kosovës”, thuhet në njoftimin e kryeministrisë.
“Ndihma dhe angazhimi i Britanisë së Madhe është i nevojshëm në Kosovë dhe ky partneritet duhet të avancohet edhe në fusha të tjera, në interes për të dyja vendet”, ka thënë Haradinaj.
Drejtori i Përgjithshëm për Çështje Politike, Moore, ka vlerësuar progresin e Kosovës, duke thënë se Mbretëria e Bashkuar do të vazhdojë angazhimin e saj në Kosovë, duke e mbështetur vendin në procese të rëndësishme dhe në rrugën evropiane.
Në këtë takim u bisedua edhe për përgatitjet e Kosovës për pjesëmarrje në Samitin e Londrës, i cili do të mbahet javën që vjen dhe ku Kosova do të përfaqësohet nga Haradinaj.
>
Index:<52>
Title:<https://www.koha.net/arberi/103070/beogradi-e-do-papa-franceskun-deri-sa-vatikani-nuk-e-njeh-kosoven/>
Content:<
Beograd, 4 korrik – Ministri i Jashtëm i Serbisë, Ivica Daçiq, deklaroi se për Serbinë nuk do të ketë papë më të mirës se Françesku dhe ai personalisht mbështet vizitën e tij në Serbi. Kështu raporton agjencia serbe e lajmeve, FoNet, transmeton Koha.net.
Daçiq i ka thënë gazetës “Politika” se është shumë e rëndësishme që Vatikani të mos lëvizë nga qëndrimi për mosnjohjen e Kosovës, por të jetë aleat i Serbisë dhe të mbrojë vlerat e, siç citohet të jetë shprehur ai, rrezikuara të krishtera në Kosovë e Metohi.
>
Index:<53>
Title:<https://www.koha.net/arberi/103064/fillon-greva-e-administrates-se-gjyqesorit/>
Content:<
Ka filluar greva e administratës së Gjykatave e Prokurorive në mbarë vendin, raporton KTV.
Sipas kryetarit të Sindikatës së Judikaturës, Asllan Rusinovci, greva do të zgjas deri në realizimin e kërkesave të tyre, që janë rritja e pagave për 100% dhe rregullimi i statusit të rreth 2 mijë punëtorëve administrativë.
Rusinovci ka thënë se me rritjen e fundit të pagave për gjyqtarë e prokurorë, është bërë dallim i madh në paga.
Grevat zgjat gjatë tërë orarit të punës.

>
Index:<54>
Title:<https://www.koha.net/arberi/103063/viti-1920-kur-flamuri-shqiptar-valevitej-ne-nderim-te-pavaresise-se-amerikes/>
Content:<
Tiranë, 4 korrik – Ambasada e SHBA-së në Tiranë kujton ditën e Pavarësisë së Shteteve të Bashkuara kur flamuri shqiptarë rreshtohej krah flamurit amerikanë në vitin e largët 1920.
Ambasada e SHBA-së në faqen e saj në facebook shkruan:“Foto e Ditës 1920, Shqiptarët nderojnë Shtetet e Bashkuara. Me flamurin amerikan të rreshtuar në krah të flamurit të tyre kombëtar, fëmijët shqiptarë mblidhen për të nderuar 4 korrikun, Ditën e Pavarësisë së Shteteve të Bashkuara, duke shpresuar që në këtë mënyrë do të përcjellin përtej oqeanit mirënjohjen e tyre për ndihmën dhe përkrahjen në kohë të vështira”.
>
Index:<55>
Title:<https://www.koha.net/arberi/103061/kurz-kerkon-nje-evrope-qe-mbron-dhe-zgjerim-drejt-ballkanit/>
Content:<
Ta mbrojmë Evropën, por nga çfarë? Në fillim të Presidencës austriake të BE-së kancelari Kurz skicoi programin e tij politik. Temat kryesore: politika e azilit dhe sigurimi i kufijve të jashtëm të BE-së.
Si do të reagojë Austria për marrëveshjen mes CDU dhe CSU-së mbrëmë? "Nëse Gjermania vendos masa kombëtare, atëherë ne dhe të tjerët duhet të reagojmë ndaj tyre", tha në mënyrë lapidare kancelari Sebastian Kurz. Ai, siç citohet nga DW, tha se pret një "linjë të qartë qeveritare në Berlin".
Austria kishte njoftuar që dje mbylljen e kufijve të saj si një reagim ndaj masave të mundshme gjermane. Kurz tha se për këtë temë do të japë më shumë sqarime më vonë nga Vjena, si kryeministër, sepse në Parlamentin Evropian ka ardhur për të prezantuar zyrtarisht temat e Presidencës austriake.
Presidenti i Komisionit Europian Jean-Claude Juncker, deklaroi nga ana tjetër se ai ka ngarkuar shërbimin ligjor të BE-së me shqyrtimin e masave gjermane, por se "në shikim të parë" e konsideron marrëveshjen e Berlinit në përputhje me ligjin evropian.
Mbrojtje dhe zgjerim drejt Ballkanit
Sebastian Kurz u shpreh se Austria ka qenë gjithmonë pro-evropiane dhe e përkrah projektin Evropë. Motoja e tij është "Një Evropë që mbron". Me këtë ai e ka fjalën për mbrojtjen e popullsisë prej refugjatëve dhe emigracionit ilegal. Kurz thotë se synon një mbrojtje më të mirë të kufijve të jashtëm, sepse kufijtë e brendshëm dëshiron t&#39;i mbajë të hapur.
Ai përshëndeti sinjalin për fillimin e bisedimeve me Maqedoninë dhe Shqipërinë dhe kërkoi që të gjitha vendet e Ballkanit të bëhen sa më shpejt anëtare të BE-së. Në këtë pikë ai është në kundërshtim të plotë më presidentin francez që është kundër zgjerimit të shpejtë.
Mbështetje dhe kritika
Ndërsa spektri i djathtë dhe ai konservator i Parlamentit Europian e inkurajojnë Sebastian Kurzin dhe bëjnë thirrje për një veprim edhe më të shpejtë dhe madje edhe masa më të rrepta sa i përket migracionit, Liberalët, socialdemokratët dhe të Majtët e shohin të ardhmen e BE-së në rrezik: "A po përjetojmë një orbanizim të Evropës?" pyet deputeti i SPD-së, Udo Bullmann dhe duke ju referuar zhvillimeve në Berlin thotë se e gjithë kjo "nuk ka të bëjë më me arsyen".
>
Index:<56>
Title:<https://www.koha.net/arberi/103054/sipas-rukiqit-kosova-nuk-ka-nevoje-per-shume-zona-ekonomike/>
Content:<
Institucionet e Kosovës vitet e fundit kanë marrë vendime që të hapen zona të lira ekonomike. Këto zona ekonomike po mbeten vetëm në letër dhe nuk ka ndonjë strategji të mirëfilltë për zhvillim të këtyre zonave që do të hapnin biznese të reja dhe krijonin vende të reja pune.
Berat Rukiqi këshilltar në Odën Ekonomike të Kosovës(OEK), tha se Kosova po krijon zona të lira ekonomike vetëm në letër dhe nuk ka ndonjë kreativitet.
“Po mungon Pakoja e plotë që e bënë një Zonë Ekonomike të mirëfilltë. Ne kemi qenë edhe në Zonat e tjera të rajonit. Njëra ndër ta është Turqia si model. Po ashtu edhe vendet e tjera aziatike, ku atje ka një organizim i mirëfilltë për zona ekonomike. Turqia ka ligj për zona ekonomike”, i tha ai sot RTK-së.
Sipas tij nëse do të vazhdohet me këtë ritëm të krijimit të zonave ekonomike për secilin qyrte, do të i humbet efekti dhe vlera ekonomike këtyre zonave.
“Krijimi i zonave ekonomike të këtyre, tregon se ka një mungesë të kreativitetit në politikat ekonomike. Qeveria e Kosovës duhet të ketë pako stimuluese për bizneset. Duhet të jetë infrastruktura, si për shembull energjia”, tha ai.
Ka shtete që kanë bërë zona ekonomike, sipas Rukiqit që shtetet kanë stimuluar bizneset. ‘Ka nj zona ekonomike të Maqedoni që tani ka krijuar vende të reja pune e që janë me mijëra. Qeveria atje ka stimuluar bizneset me projekte të ndryshme, qoftë me trajnime, apo stimulime të tjera”, deklaroi ai.
Kosova sipas këshilltarit të Odës Ekonomike të Kosovës (OEK), duhet të jetë një zonë ekonomike. “Kosova ka territor të vogël dhe e gjitha është mirë që jetë një zonë ekonomike dhe të ofrojë kushte të mira për bizneset”, pohoi ai.
Berat Rukiqi këshilltar në Odën Ekonomike të Kosovës(OEK), ka folur edhe për rritjen e pagave/ ‘ka vendime të pagave, rritja e pagave në sektorin publike e de stimulon sektorin privat. Nëse e ke interesin me zhvillues sektorin privat, vendimet për rritje të pagave në sektorin e publik, krijon një diskrepancë’, deklaroi ai.
Për zonën ekonomike amerikane që do të hapet në Gjakovë, Rukiqi tha se nuk ka në parë ndonjë studim për të. “Ky rajon ka qenë i lënë anash”, tha ai.
Ndryshe Berat Rukiqi këshilltar në Odën Ekonomike të Kosovës(OEK), është edhe kandidat për kryetar të OEK-ut. Kuvendi i OEK-ut, do të mbahet në javën e ardhshme në Prishtinë.
>
Index:<57>
Title:<https://www.koha.net/arberi/103052/haradinaj-kosova-perjete-mirenjohese-ndaj-shba-se/>
Content:<
Kryeministri Ramush Haradinaj ka uruar shtetin amerikan me rastin e 242 vjetorit të Pavarësisë, duke kujtuar se populli i Kosovës është përjetë mirënjohës ndaj SHBA-ve për ndihmën e pazëvendësueshme në realizimin e aspiratës historike për liri dhe pavarësi.
“Me rastin e 4 Korrikut, Ditës së Pavarësisë, u përcjellë urimet më të përzemërta Shteteve të Bashkuara të Amerikës, Ambasadës së SHBA-ve në Prishtinë, amerikanëve me mision në Kosovë dhe të gjithë paqeruajtësve në radhë të KFOR-it”, ka shkruar Haradinaj.
I pari i ekzekutivit ka shtuar se Kosova me krenari është përcaktuar për aleancë dhe miqësi të përhershme me Shtetet e Bashkuara të Amerikës.
“Besnikë të idealeve të lirisë dhe paqes, të cilave iu prin Amerika në botë, sot festojmë edhe ne, krah për krah me miqtë tanë”, ka shtuar ai.
Më 4 korrik të vitit 1776, delegatët e 13 kolonive britanike të Amerikës nënshkruan Deklaratën e Pavarësisë, e cila thuhet se ishte shkak i Revolucionit Amerikan.
>
Index:<58>
Title:<https://www.koha.net/arberi/103051/parandalohet-atentati-terrorist-ne-takimin-ku-ishin-majko-mediu-pranga-ne-3-shtete-celules-iraniane/>
Content:<
Një atentat terrorist është parandaluar këto ditë në Europë. Ky atentat kishte në shënjestër takimin e opozitës iraniane në Paris, eveniment ku morën pjesë edhe ministri i Diasporës, Pandeli Majko dhe deputeti Fatmir Mediu, shkruan “Gazeta Shqiptare”.
Mes të arrestuarve është Asadollah Assadi, kreu i inteligjencës së mullahëve në ambasadën e regjimit iranian në Vjenë dhe koordinimit të terroristëve në Gjermani.
Sipas një deklarate të përbashkët nga prokurori federal belg dhe agjensia federale e inteligjencës dhe sigurisë, një çift terrorist i lidhur me regjimin iranian të cilët ishin ngarkuar me kryerjen e një sulmi terrorist kundër Mbledhjes së Madhe të Rezistencës Iraniane në Paris më 30 qershor, janë arrestuar në Belgjikë, dhe gjyqtari nxori sot një urdhër arresti kundër tyre.
Sipas deklaratës, atyre u është gjetur rreth 500 gramë material TATP dhe një mekanizëm detonimi futur në një çantë tualeti grash. Sipas kësaj deklarate, një person i dyshuar për bashkëpunim me dy individët e sipërpërmendur është arrestuar njëkohësisht në Francë. Deklarata shton se një diplomat iranian nga ambasada e regjimit iranian në Vjenë, i cili ishte koordinuesi i terroristëve të arrestuar, është arrestuar gjithashtu në Gjermani.
Çifti që u arrestua në një Mercedes-Benz në qytetin Antwerp, Belgjikë, përbëhej nga Amir Sadouni (38) dhe Nasim Naami (34), të cilët pretendonin sikur ishin mbështetës të PMOI. Ata kishin shtetësi belge.
Amir Sadouni punonte në një kompani transporti që operon midis Hollandës dhe Belgjikës dhe udhëtonte fshehtazi për në Iran. Nasim Naami shkoi në Belgjikë nga Irani në 2009 dhe u martua me Sadouni-in.
Diplomati terrorist i arrestuar në Gjermani është Asadollah Assadi (47), i cili ka qenë kreu i stacionit të inteligjencës së regjimit iranian në ambasadën e regjimit në Vjenë që nga viti 2014. Ai u kishte dhënë urdhrin final terroristëve për të sulmuar mbledhjen e 30 qershorit. Asadollah Assadi kishte zëvendësuar një tjetër diplomat terrorist të regjimit me emrin Mostafa Roudaki. Mostafa Roudaki shkoi në Teheran nga Austria, dhe u dërgua në Shqipëri në vitin 2017 si sekretar i parë i ambasadës në mënyrë që të merrej me spiunazh dhe veprimtari terroriste kundër PMOI. Për të lehtësuar veprimtaritë e Roudaki-it, Qendra Habilian dhe Shoqata Didehban, dy degë të Ministrisë së Inteligjencës (MOIS), u bënë aktive në Shqipëri nën maskën e veprimtarive kulturore dhe të shtypit.
Personi që është arrestuar në Francë si i dyshuar për bashkëpunim me terroristët është Mehrdad Arefani (55 vjeç). E shoqja, e cila është ndarë prej tij, ka qenë e lidhur me një oficer inteligjence në Iran.
Policia belge ka hetuar pesë vende të tjera në pjesë të ndryshme të Belgjikës, por rezultatet nuk janë zbuluar ende për arsye sigurie.
Rezistenca Iraniane kishte paralajmëruar vazhdimisht më përpara për përgatitjet terroriste nga diplomatët e mullahëve dhe mercenarët e Ministrisë së Inteligjencës (MOIS) si dhe Forcat Quds në vende të ndryshme europiane përfshirë Belgjikën.
Organizatat europiane të inteligjencës, në raportet e tyre vjetore, kanë theksuar vazhdimisht se PMOI dhe Këshilli Kombëtar i Rezistencës së Iranit janë shënjestra kryesore e Ministrisë së Inteligjencës dhe Forcave terroriste Quds. Në vijim të sulmeve terroriste të regjimit në Europë, Bashkimi Europian më 29 prill, 1997, urdhëroi që mercenarët e mullahëve si dhe agjentët e tyre të inteligjencës dhe sigurisë të përjashtoheshin nga Shtetet Anëtare dhe të mos lejoheshin të hynin në asnjë nga këto vende.
Lidhur me këtë çështje, Rzistenca Iraniane bëri thirrje për mbylljen e ambasadave dhe agjensive të regjimit të mullahëve, qendra të terrorizmit dhe spiunazhit, dhe për përjashtimin e diplomatëve dhe agjentëve të inteligjencës dhe Forcave terroriste Quds nga vendet europiane, dhe theksoi nevojën për të zbuluar dhe publikuar të gjitha detajet e këtij rasti. Opinioni publik duhet të jetë plotësisht i informuar rreth komploteve terroriste të regjimit të mullahëve. Kjo është e nevojshme për të garantuar sigurinë e refugjatëve dhe disidentëve iranianë.
Deklaratë nga Rudy Giuliani mbi komplotin terrorist
Të gjithë pjesëmarrësit në tubimin “Free Iran 2018 – The Alternative” (Irani i Lirë 2018 – Alternativa) në Paris më 30 qershor, vlerësojnë dhe admirojnë punën e mirë të ligjit veçanërisht në Belgjikë dhe Francë, në arrestimin e terroristëve të cilët sipas zyrës së Prokurorit Federal Belg po planifikonin një sulm mbi mbledhjen që mbështeste lirinë nga regjimi teokratik e shtypës në Iran.
Kjo thekson ndjesinë në rritje se regjimi që është sponsori më i madh i terrorizmit në botë po dobësohet gjithnjë e më shumë nga demonstratat e mëdha të vazhdueshme në mbi 140 qytete. Po bëhet gjithashtu e qartë se Madamë Maryam Rajavi dhe NCRI janë një alternativë realiste ndaj regjimit vrasës. Asgjë nuk mund të jetë më e keqe për këta mizogjinistë sesa një lëvizje që shihet si zëvendësim i tyre, e kryesuar nga një grua heroike.

>
Index:<59>
Title:<https://www.koha.net/arberi/103044/deputeti-hasani-parlamenti-serb-ka-qindra-miq-nga-evropa-e-bota-por-jo-edhe-nga-shqiperia/>
Content:<
Gazeta proqeveritare serbe “Politika”, dje, më 3 korrik, shkruante se Parlamenti republikan i Serbisë ka dy vjet që nuk e ka formuar një ekip për bashkëpunim me fqinjin e saj jugor, Shqipërinë, shkruan Sevdail Hyseni nga Presheva për portalin Koha.net.
Nga e njëjta gazetë, gjithashtu, bëhet e ditur se “Tani për tani, 14 tribuna kombëtare duan të jenë pjesë e këtij grupi parlamentar dhe kandidati për postin e presidentit është Fatmir Hasani, nga Partia për Veprim Demokratik, i vetmi deputet shqiptar në legjislaturën serbe”.
Parlamenti serb ka grupe miqsh nga qindra vende të Evropës dhe në botë, por mes tyre në këto dy vjet nuk është Shqipëria. Ky lloj bashkëpunimi ndërmjet deputetëve serbë dhe shqiptarë merret vesh se do të themelohet vetëm në ditët në vijim, thekson deputeti Fatmir Hasani, për gazetën beogradase “Politika”,
Deri më tani, nuk kishte shumë interes për krijimin e një ekipi që do të punonte me fqinjin jugor, i deklaroi gazetës “Politika” deputeti shqiptar nga Lugina e Preshevës në Parlamentin e Serbisë, Fatmir Hasani.
>
Index:<60>
Title:<https://www.koha.net/arberi/103039/moti-sot-ne-kosove-ngrohte-dhe-shi/>
Content:<
Ditëve të para të muajit korrik në Kosovë do të jetë mot i ngrohtë dhe kryesisht me diell. Por, meteorologët nuk përjashtohen edhe reshjet.
Temperaturat e ajrit do të rriten rreth vlerave mesatare. Minimalet do të luhaten nga 12C deri në 16C, e maksimalet nga 27C deri në 30C.
4.07 - Të mërkurën moti do të jetë kryesisht me diell. Pasdite dhe në mbrëmje priten reshje lokale të shiut me bubullima.
5.07 - Mot kryesisht me diell. Pasdite vende-vende mundësi për reshje lokale shiu me bubullimë.
6.07 - Paradite mot kryesisht me diell. Gjatë ditës mot pjesërisht i vranët, e pasdite dhe në mbrëmje mundësi për reshje lokale shiu me bubullime.
>
Index:<61>
Title:<https://www.koha.net/arberi/103038/sipas-jakup-krasniqit-per-thacin-asnjehere-nuk-ka-pasur-vija-te-kuqe/>
Content:<
Ish-kryeparlamentari i Kosovës, Jakup Krasniqi dhe njëherësh kryetar i Këshillit Kombëtarë të Nismës Socialdemokrate kërkon nga Kuvendi ta formojë Grupin nacional të bisedimeve me Serbinë.
Sipas tij, për Hashim Thaçin nuk ka pasur asnjëherë vija të kuqe. Në këtë mënyrë ai dha një përgjigje në emër të Nismës në lidhje me atë nëse përkrahin apo jo tash e tutje përfaqësimin nga Thaçi në dialogun për normalizimin e marrëdhënieve Kosovë-Serbi.
>
Index:<62>
Title:<https://www.koha.net/arberi/103036/punetoret-e-administrates-se-gjykatave-dhe-prokurorive-nga-sot-ne-greve/>
Content:<
Të gjithë punëtorët e administratës së gjykatave dhe prokurorive të Republikës së Kosovës, nga sot do të hyjnë në grevë të përgjithshme.
Kërkesat e grevisteve janë rritja e pagave për 100 % , për rreth 2 mijë punëtoret e administratës dhe rregullimi i statusit të tyre.
>
Index:<63>
Title:<https://www.koha.net/arberi/103023/ekipi-negociator-me-tete-trupa-mbeshtetes/>
Content:<
Është finalizuar tashmë arkitektura e strukturës së ekipit negociator, që parashihet ta përfaqësojë Kosovën në dialogun përfundimtar me Serbinë. Përbëhet nga ekipi i nivelit të lartë dhe nga tetë grupe të veçanta. Presidenti javën e shkuar pati paralajmëruar krijimin e ekipeve që do të angazhohen në fazën finale të dialogut.
“Koha Ditore” e ka siguruar të martën draftin e strukturës së ekipit negociator që mban statusin e dokumentit konfidencial, por nuk përmban logo. Dokumenti ka formatin e organogramit.
Në krye të strukturës qëndron “Ekipi negociator i Kosovës”. Në të parashihet të jenë bartësit e institucioneve të shtetit dhe liderët e partive politike të përfaqësuara në Kuvend.
Fill nën të është “Grupi Strategjik”. Përfaqësimi në këtë trupë parashihet të jetë në nivel të shefave të grupeve parlamentare, apo edhe të propozuarve të forcave politike në Kuvend. Veç tyre, në këtë forum parashihet të jenë edhe përfaqësues të shoqërisë civile.
Janë shtatë grupe të tjera profesionale.
(Gjerësisht lexoni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<64>
Title:<https://www.koha.net/arberi/103022/serbet-e-duan-asociacionin-me-kompetencat-e-dakorduara-ne-bruksel/>
Content:<
Ekipi Menaxhues për draftimin e statutit bashkë me kryetarët e komunave, me të cilat udhëheq Lista Serbe janë dakorduar që udhërrëfyes për Asociacionin/Bashkësinë e komunave me shumicë serbe, të jenë vetëm marrëveshjet e Brukselit, shkruan sot Koha Ditore. Ky përcaktim është shprehur përmes një komunikate për media, e cila nuk është me domen zyrtar të institucioneve të Kosovës.
Aty tregohet se Ekipi Menaxhues si pjesë e procesit të hartimit të projekt-statutit të Bashkësisë, ka biseduar me kryetarët e komunave me shumicë serbe. Mekanizmit, të cilin synojnë ta instalojnë serbët i janë referuar vetëm si “Bashkësi”, ndryshe prej marrëveshjes së arritur në Bruksel mes dy palëve, ku emërtimi zyrtar është- “Asociacion/Bashkësi”.
Sipas komunikatës, në takim është folur për strukturën e ardhshme organizative të Bashkësisë së komunave serbe, të cilat do të rregullohen në bazë të Parimeve të përgjithshme të miratuara në Bruksel.
(Tekstin e plotë lexojeni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<65>
Title:<https://www.koha.net/arberi/103021/qytetaret-te-pakenaqur-me-punen-e-ekzekutivit-legjislativit-dhe-gjyqesorit/>
Content:<
Kënaqshmëria e qytetarëve kundrejt punës së ekzekutivit, legjislativit dhe gjyqësorit ka shënuar rënie krahasuar me vitin e kaluar, shkruan sot Koha Ditore.
Pikëpamjet e shprehura në Pulsin publik të lansuar nga organizata e UNDP-së tregon se vetëm 32.5 për qind e të anketuarve janë të kënaqur me institucionet qendrore nga 36 për qind sa ishte në tetor 2017.
Përqindje gati e njëjtë e kënaqshmërisë së qytetarëve është edhe për punën e kryeministrit Ramush Haradinaj (33.2 për qind nga 42.3 sa ka qenë në tetor 2017), ndërsa më e vogël (31.5 për qind nga 36 për qind) për kryetarin e Kuvendit të Kosovës, Kadri Veselin. Ndërkohë, rritje të kënaqshmërisë prej 1.5 për qind nga tetori i vitit të kaluar ka shënuar presidenti i Kosovës, Hashim Thaçi, (nga 37.6 në 39.1).
(Më shumë lexoni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<66>
Title:<https://www.koha.net/arberi/103020/shqiperia-e-mali-i-zi-me-pike-te-perbashket-doganore-dhe-autostrade-te-kalter/>
Content:<
Shqipëria dhe Mali i Zi mblodhën të martën në Shkodër dy qeveritë përkatëse, shkruan sot Koha Ditore.
Kryeministri i Shqipërisë, Edi Rama, në fjalën e tij vlerësoi bashkëpunimin mes dy vendeve, por tha se shkëmbimet tregtare nuk janë në shifra të kënaqshme, pasi nuk reflektojnë afërsinë mes dy vendeve.
Ndërkohë kryeministri i Malit të Zi, Dushko Markoviç, tha se takimi i Shkodrës konfirmoi lidhjen historike midis Shqipërisë e Malit të Zi edhe për faktin se është edhe mbledhja e parë që Qeveria e Malit të Zi e organizon me një vend tjetër. Kjo sipas Markoviç konfirmon qartazi miqësinë mes dy vendeve dhe lidhjet e pazgjidhshme midis dy popujve dhe vendosmërinë që të vazhdojmë të zhvillojmë raportet e mira fqinje. Ndërkohë që fakti që kjo mbledhje po ndodh në Shkodër, sipas kryeministrit malazias ka shumë domethënie, histori e potencial që ndajnë dy vendet dhe është simbol i vërtetë i raporteve të Malit të Zi dhe të Shqipërisë.
(Tekstin e plotë lexojeni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<67>
Title:<https://www.koha.net/arberi/103033/selmanaj-thaci-ka-uzurpuar-dialogun-ldk-ja-nuk-merr-pjese-ne-agjenden-e-tij-private/>
Content:<
Deputeti i LDK-së, Driton Selmanaj, në emisionin “Interaktiv” të KTV-së, ka thënë se presidenti Hashim Thaçi e ka uzurpuar procesin e dialogut me Serbinë dhe si e tillë partia e tij nuk do të marrë pjesë në këtë proces.
Ai ka bërë thirrje që të arrihet konsensusi politik për të shkuar në zgjedhje të reja, pas të cilave kryeministri i ri do të caktohej si prirës i procesit të të ashtuquajturës finale me Serbinë.
“Përderisa e kontestojmë se si e ka uzurpuar këtë proces nuk ka kuptim që të marrim pjesë në çfarëdo agjende të tij. Është agjendë e tij private. Kosova është republikë parlamentare, jo presidenciale. Ai ka kompetenca në aspektin formal, për normalizimin e raporteve me një shtet, por nuk ka mandat pa autorizimin e Kuvendit të Kosovës. Në rast se vjen në Kuvend, Kuvendi duhet të autorizojë qeverinë. Ai ka vetëm post ceremonial”, ka thënë Selmanaj.
Selmanaj ka akuzuar Thaçin për qasje abuzive në procesin e dialogut dhe e ka quajtur shkatërruesin më të madh të Kosovës që prej karrierës së tij si politikan.
“Thaçi prej ekzistencës së tij në jetën politike vazhdon të jetë shkatërruesi më i madh i Kosovës. Dëmet që i ka shkaktuar ai nuk do të rikuperohen me vite të tëra”, ka thënë Selmanaj që ka pranuar se opozita nuk i ka numrat për ta rrëzuar qeverinë e Ramush Haradinajt.
“Dialogun duhet ta udhëheq një qeveri e re, një kryeministër që merr përgjegjësi për këto obligime shtetërore. Është e vërtetë që nuk i kemi numrat, por ne besojmë se sa më shumë që afrohen temat e vështira, kam shpresën se këta numra do t’i gjejmë. Ne po flasim për një person që gazetat e huaja na tregonin se po realizohen takime sekrete mes Vuçiqit dhe Thaçit dhe se po diskutohet ndarja e Kosovës”, ka thënë deputeti i LDK-së.
Selmanaj ka thënë se Thaçi do të vazhdojë të shkojë për takime me Aleksandar Vuçiqin në Bruksel, por sipas tij, këto takime do të shërbejnë vetëm për të bërë fotografi.
“Vizitat e tilla do të jenë të karakterit për bërë një foto, për të shkëmbyer ide. Duke parë se si ka vepruar, jam i sigurt se ai është koshient se pa konsensus politik nuk mund t’i dalë në krye këtij procesi”, ka thënë veç të tjerash ai.
>
Index:<68>
Title:<https://www.koha.net/metro/103179/era-e-forte-ne-kryeqytet-demtoi-tri-vetura-te-parkuara/>
Content:<
19:05 - Tri vetura të parkuara në parkingun te Hotel Grandi janë dëmtuar si pasojë e erës së fuqishme që mbizotëroi të mërkurën në Prishtinë.
Sipas kryetarit të kryeqytetit, Shpend Ahmeti, nuk ka të lënduar nga kjo frymë, ndërsa aktualisht ekipet e emergjencës po e pastrojnë terrenin.
“Era e fuqishme ka çmontuar një pjesë të tendave të vendosura nga OSBE për Panairin Gratë në Biznes në Sheshin Zahir Pajaziti. Në vendin e ngjarjes kanë dalë menjëherë ekipet e DShP dhe Zjarrfikësat e Prishtinës. Për fat të mirë nuk ka të lënduar dhe ka dëme vogla materiale (tri vetura të parkuara). Ekipet e emergjencës janë duke pastruar terrenin”, ka shkruar ai në Facebook.

Prishtina goditet nga një erë e fuqishme
Erëra të fuqishme kanë goditur Prishtinën pasdite.
Drunj dhe shtylla elektrike janë rrëzuar nga erërat derisa dëme janë shkaktuar në disa vetura të parkuara në afërsi të sheshit “Zahir Pajaziti” në Prishtinë, raporton KTV.
Tendat e një panairi të organizuar nga OSCE-je janë rrënuar derisa në teren kanë dal ekipet e zjarrfikësve dhe urgjencës.
“Ekipet tona janë në teren dhe nuk raportohet për të lënduar por vetëm për dëme materiale, konrektisht disa automjete” ka thënë për KTV-në, Habib Qorri, shef i shërbimeve publike në Prishtinë.
Sipas brigadës së zjarrfikësve, një shtyllë elektrike është rrëzuar edhe në lagjen Tophane.

>
Index:<69>
Title:<https://www.koha.net/kosove/103145/haziri-me-task-force-per-mbrojtjen-e-konsumatorit/>
Content:<
Komuna e Gjilanit ditë më parë ka formuar një Task Forcë për mbrojtjen e konsumatorit, e cila do të bëjë kontrolle të rreptë të të gjitha produkteve dhe të gjitha llojet e mishit. Këtë e konfirmoi kryetari i Gjilanit, Lutfi Haziri, gjatë takimit të sotshëm që pati me kryesuesin e Këshillit për Mbrojtjen e Konsumatorit, Sherif Fejzullahu, dhe kryeinspektorin sanitar të Kosovës, Ibrahim Tershnjaku.
Lajm i mirë, sipas Hazirit, është se në Gjilan industria e mishit po zhvillohet shumë dhe deri tash nuk ka pasur ndonjë problem.
>
Index:<70>
Title:<https://www.koha.net/kosove/103130/nis-rikonstruimi-i-rruges-varosh-gerlice-ferizaj/>
Content:<
Prishtinë, 4 korrik - Sot, ministri i Infrastrukturës, Pal Lekaj me bashkëpunëtorë, i shoqëruar edhe nga kryetari i Ferizajt, Agim Aliu me bashkëpunëtorë, si dhe deputetë të kësaj ane, inauguruan fillimin e punimeve për rikonstruimin e rrugës Varosh-Gërlicë, rrugë kjo me rëndësi për banorët e kësaj ane.
Ministri Pal Lekaj duke i uruar banorët e këtyre trevave dhe duke folur për rëndësinë e kësaj rruge dhe përkushtimin e tij si ministër i Ministrisë së Infrastrukturës që të gjitha komunat e vendit t’i trajtojë barabartë dhe me prioritet tha:
“Është një ditë e veçantë, sepse na është dhënë mundësia që të investojmë tek qytetarët si Ministri e infrastrukturës, por edhe tek një kryetar i përkushtuar për ta zhvilluar vendin dhe Ferizajn. Ne jemi zotuar që nga fillimi se do të mbështesim fuqishëm të gjitha komunat në Kosovë, por sot jemi në Ferizaj dhe ndihem i lumtur se bashkë me zëvendësministrat, deputetët, kryetarin, drejtorët dhe qytetarët po bëjmë diçka në infrastrukturë, e cila ka impakt pozitiv në zhvillimin e Ferizajt, e sidomos në lidhjen e korridoreve që krijojnë qasje shumë më të mirë për qytetarët dhe bizneset. Sot dua ta ndajë me ju edhe një lajm të mirë për bizneset lidhur me kyçjet në autostradë duke filluar nga rruga apo vendbanimet si Driton Islami, Talinoci i Muhaxherëve, Sazli dhe Papaz, që do të jetë kyçje në autostradë dhe që do të ndikojë pozitivisht tek bizneset, ngase ne jemi zotuar që rrugët nuk do të bëhen për individë të caktuar, por për të pasur impakt pozitiv në zhvillimin ekonomik, zhvillimin e turizmit dhe në lidhjet e korridoreve që janë lehtësim për qytetarët dhe transportuesit e mallrave. Me këto qëllime edhe kemi ardhur sot në Ferizaj që po investojmë si Ministri e Infrastrukturës. Projekti kushton 2 milionë e 645 mijë euro dhe do të përfundojë për 36 muaj. Nuk është vetëm ky projekt sepse ne kemi hapur një punishte në tërë Kosovën e sidomos në autostradën “Arbën Xhaferi” e cila e zhvillon këtë anë në përgjithësi duke filluar nga Prishtina, Ferizaj, Kaçaniku, Vitia e shumë e shumë vende sepse kjo autostradë na lidhë me Evropën andaj duhet t;i gëzohemi të gjithë dhe të jeni të bindur që çdo cent i taksapaguesve tanë do të monitorohet dhe do ta kemi atë privilegj që atë investim që e bëjnë qytetarët t’ua kthejmë të dyfishuar. Faleminderit dhe e gëzofshi qytetarë“, tha ministri Pal Lekaj.
Ndërsa kryetari i Ferizajt, Agim Aliu, e ka falënderuar ministrin Lekaj për mbështetjen e vazhdueshme dhënë kësaj komune, sidomos për projektin i cili filloi së implementuar sot, duke theksuar se ky projekt ka rëndësi të veçantë për Ferizajn dhe banorët e Varoshit dhe Gërlicës.
Rruga Varosh-Gërlicë, do të kushtojë mbi 2 milionë euro dhe do të përfundojë brenda 36 muajsh. Kjo rrugë është edhe një dëshmi e përkushtimit të Ministrisë së Infrastrukturës në realizimin e projekteve infrastrukturore në tërë vendin dhe për trajtimin e barabartë të tërë komunave nga niveli qendror qeverisës, në këtë rast nga Ministria e Infrastrukturës.

>
Index:<71>
Title:<https://www.koha.net/kosove/103060/komuna-e-klines-pakenaqur-me-gjendjen-e-mjedisit-por-nuk-shqipton-gjoba/>
Content:<
Autoritetet komunale të Klinës kanë shfaqur pakënaqësi në lidhje me gjendjen e mjedisit, ndonëse dy aksione pastrimi janë zhvilluar në pjesën e parë të këtij viti.
Ibër Elezaj, drejtor i Shërbimeve Publike, e pranon se gjendja nuk është e mirë. “Pas aksionit për pastrimin në ditën e tokës në ato lokacione që është pastruar sipërfaqet nuk janë krijuar deponitë, mirëpo po krijohen vendet e tjera dhe sërish bregut të lumit, shkruan sot Koha Ditore.
Prandaj nuk jemi të kënaqur me gjendjen që është, sepse ende po hedhen mbeturinat dhe po krijohen deponi ilegale, pavarësisht aksioneve që zhvilluam dhe thirrjeve për vetëdijesim”, thotë Elezaj, i cili aq sa kritikon qytetarët e pandërgjegjshëm që nuk duan të mbushën mend për ruajtjen e mjedisit, po aq është kritik ai edhe ndaj inspektorëve komunalë që nuk veprojnë në terren dhe nuk gjobisin ndotësit e mjedisit. Elezaj konsideron se pa shqiptuar edhe gjoba nuk vetëdijesohen njerëzit.
(Më shumë lexoni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<72>
Title:<https://www.koha.net/kosove/103100/vazhdon-dezinsektimi-nga-rriqrat-ne-malisheve/>
Content:<
Në territorin e Komunës së Malishevës, ka filluar të realizohet faza e dytë e dezinsektimit selektiv kundër rriqrave.
Kjo fushatë e dezinsektimit, zhvillohet në kuadër të masave për parandalimin dhe luftimin e etheve hemorragjike krime kongo (EHKK), virus i cili bartet përmes rriqrave.
Pas Balincës, dezinsektimi i zonave endemike, ka vazhduar sot në Mleqan dhe do të vazhdojë edhe në ditët në vijim, deri në përfundim të fazës së dytë të kësaj fushate.
Janë paraparë të dezinsketohen rreth tre mijë hektarë, kryesisht zona të frekuentuara nga qytetarët, ndërsa kjo fushatë e dezinsektimit mundësohet nga buxheti i Komunës së Malishevës.
>
Index:<73>
Title:<https://www.koha.net/kosove/103059/varrezat-e-qytetit-te-ferizajt-pa-perkujdesje-institucionale/>
Content:<
Prej më shumë se gjashtë muajsh varrezat e qytetit të Ferizajt kanë mbetur pa përkujdesje institucionale, ndërkohë kompania “Ambienti” nuk i është përmbajtur kontratës së nënshkruar me komunën, në të cilën specifikohet se duhet të mirëmbahen edhe varrezat e qytetarëve.
Rreth kësaj çështjeje deri tashti Komuna e Ferizajt ka gjetur formën për të heshtur, duke mos e obliguar këtë kompani ta përmbushë kontratën e nënshkruar vetë. Në këto varreza me sipërfaqe prej dhjetëra hektarësh janë bllokuar trotuaret nga bari dhe bimët e tjera të egra, pastaj afër tyre janë rrëzuar disa shtylla të ndriçimit publik, janë tharë dhjetëra drunj dekorativë shkaku i mosujitjes së tyre etj, shkruan sot Koha Ditore.
Shkëlzen Ademi, banor nga Ferizaj, ka thënë se institucionet publike kanë dështuar t’i mirëmbajnë varrezat e qytetit, ndërkohë që brenda ditës qindra qytetarë i vizitojnë ato. 
(Më shumë lexoni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<74>
Title:<https://www.koha.net/kosove/103058/zyrtaret-e-vv-se-ne-shenje-proteste-vendosin-shenja-te-komunikacionit-ne-podujeve/>
Content:<
Zyrtarë të lëvizjes Vetëvendosje kanë vendosur shenja të komunikacionit në rrugën magjistrale Podujevë-Prishtinë, që është duke u zgjeruar, sikurse edhe në udhëkryqin e fshatit Sfeçël.
Shefi i Grupit të këshilltarëve të LVV-së, Fitim Haziri, ka thënë se i kanë identifikuar disa rrugë në të cilat po rrezikohet jeta e qytetarëve për shkak të mungesës së shenjave të komunikacionit. Sipas tij, këtë punë është dashur ta bëjë Këshilli Komunal për Siguri në Bashkësi (KKSB). Haziri i ka bërë këto kritika kur është vënë për miratim Plani i punës së KKSB-së, shkruan sot Koha Ditore.
“Ne Grupi i LVV-së në parim e mbështesim planin vjetor të punës së KKSB-së duke ia bashkangjitur rekomandimin e propozuar nga LVV në Komitetin për Politikë dhe Financa që prioritet t’u jepet aktiviteteve për parandalimin e aksidenteve në komunikacion, si dhe të bëhet identifikimi i shkaktarëve që çojnë deri te aksidentet”, ka theksuar Fitim Haziri.
(Më shumë lexoni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<75>
Title:<https://www.koha.net/kosove/103056/deshton-mbledhja-e-jashtezakonshme-per-raportin-e-auditorit-ne-lipjan/>
Content:<
Shkaku i mungesës së kuorumit, ka dështuar mbledhja e jashtëzakonshme e KK-së në Lipjan e thirrur nga kryesuesi me kërkesë të opozitës së bashkuar (PDK, LVV, AAK,Nisma) e cila kishte për qëllim shqyrtimin e raportit të Auditorit të Përgjithshëm.
Për këtë plan, opozita me kohë ka mbledhur gjithsejtë 14 nënshkrime sipas rregullores dhe ato i ka dorëzuar në sekretarinë e Kuvendit Komunal në Lipjan duke u bazuar në nenin 44 të ligjit NR.03/L-040 për Vetëqeverisje Lokale dhe nenin 28.5 të statutit të Komunës, në udhëzimet administrative nr.02/2015 për mbajtjen e mbledhjeve të Kuvendit të Komunës, shkruan sot Koha Ditore.
Mirëpo këshilltarët nga radhët e pozitës LDK, AAK, PD dhe PAI nuk kanë marrë pjesë në këtë mbledhje, të cilët e përbëjnë shumicën e kuorumit. Daut Azemi në fillim të kësaj seance ka thënë se për shkak të mungesës së kuorumit seanca e jashtëzakonshme për të debatuar rreth Raportit të Auditorit nuk mund të mbahej.
(Më shumë lexoni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<76>
Title:<https://www.koha.net/kosove/103055/ndricohet-gryka-e-rugoves/>
Content:<
Në kuadër të projekteve për ndriçimin e hapësirave publike, Komuna e Pejës ka planifikuar që deri në fund të muajit gusht të realizojë projektin e ndriçimit të rrugës prej lokacionit të quajtur “Te Sharra” mbi Patrikanë, e deri te tuneli i parë në Grykë të Rugovës. Për këtë projekt Komuna ka planifikuar 67 mijë euro.
Kjo shumë mund të jetë pak pasi të përfundojnë procedurat tenderuese që janë në zhvillim dhe të kontraktohet operatori për kryerjen e këtyre punimeve. Drejtori i Financave, Jeton Abazaj, tregoi se ky projekt do të realizohet më qëllim që të bëhet më atraktive ajo rrugë në Grykë edhe për ecje natën dhe për shtim të sigurisë, shkruan sot Koha Ditore.
“Duhet Gryka gjithsesi të ndriçohet dhe ky projekt është planifikuar vitin e kaluar. Me projekt janë paraparë vendosja e mbi 100 trupave ndriçues nga sharra e deri te tuneli i parë”, thotë Abazaj, i cili beson se deri në fund të gushtit realizohet ky projekt, në bazë të cilit janë 30 ditë të paraparë që të realizohen punimet. I tërë ky projekt, sipas Abazajt, financohet nga të hyrat vetjake të Komunës, konkretisht prej mjeteve të tatimit në pronë.
(Më shumë lexoni sot në Koha Ditore)
>
Index:<77>
Title:<https://www.koha.net/bote/103213/34-viktima-nga-fundosja-e-anijes-ne-indonezi/>
Content:<
Të paktën 34 persona janë konfirmuar të vdekur në një anije që u fundos në brigjet e provincës jugore të Indonezisë. Rreth 155 njerëz kishin arritur që të notonin drejt bregut dhe të shpëtonin.
Agjencia shtetërore e lajmeve në Indonezi raportoi se një vrimë kishte shkaktuar që trageti të fillonte të mbushej me ujë, transmeton kp. Përpjekja e shpëtimit fillimisht ishte e komplikuar nga moti i keq, i cili pengoi anijet e mëdha të afroheshin. Megjithatë, një flotë e anijeve të vogla, duke përfshirë edhe anijet lokale të peshkimit, shkuan drejt tragetit për të ndihmuar njerëzit të shpëtonin.
Aksidentet detare vdekjeprurëse nuk janë të rralla në Indonezi. Vetëm dy javë më parë ndodhi një tjetër incident me anije në një liqen vullkanik në Sumatra. Më shumë se 190 vetë u konsideruan të mbytur në atë incident, që thuhet se është një nga aksidentet më të këqija detare në vend për dekada të tëra.
>
Index:<78>
Title:<https://www.koha.net/bote/103173/merkel-be-deshiron-te-shmange-luften-tregtare/>
Content:<
Kancelarja gjermane, Angela Merkel, tha se Bashkimi Evropian do të bëjë çdo përpjekje për të shmangur luftën tregtare me Shtetet e Bashkuara, porse edhe Uashingtoni duhet t&#39;iu bashkohet këtyre përpjekjeve.
Administrata e presidentit amerikan, Donald Trump, ka vënë tarifa mbi importet e aluminit dhe çelikut nga BE-ja dhe është duke shqyrtuar vënien e të njëjtave edhe në makina dhe kamionë.
“Ia vlen çdo përpjekje për ta qetësuar këtë konflikt, në mënyrë që ai të mos shndërrohet në luftë të vërtetë. Natyrisht se përpjekje duhen bërë nga të dyja palët”, tha Merkel.
Sipas saj, funksionimi i mirë i ekonomisë botërore varet nga vendet që punojnë së bashku si partnerë.
Bashkimi Evropian, nga 1 korriku, ka vënë tarifa hakmarrëse mbi eksportet në SHBA.
Presidenti amerikan, Trump, ka thënë se tarifat që ka ndërmarrë ai, janë në interes të sigurisë kombëtare të SHBA-së.
>
Index:<79>
Title:<https://www.koha.net/bote/103172/nese-nuk-ka-stabilitet-ne-bosnje-nuk-ka-as-ne-ballkan/>
Content:<
Ministri i Mbrojtjes i Turqisë, Nuretin Canikli, i cili po qëndron për vizitë zyrtare në Bosnje dhe Hercegovinë, tha se ky vend është jashtëzakonisht i rëndësishëm për shkak të pozicionit gjeostrategjik.
“Nëse nuk ka stabilitet në Bosnje, nuk ka as në Ballkan. Rrjedhimisht, nuk ka as në Evropë. Është shumë e rëndësishme që Bosnja të ruajë paqen, stabilitetin dhe sigurinë. Turqia e mbështet në mënyrë aktive Bosnjën në rrugën e saj kah Bashkimi Evropian dhe NATO-ja”, tha Canikli.
Ai i bëri këto komente pas takimit me ministren e Mbrojtjes së Bosnjës, Marina Pendesh.
Pendesh tha se me homologun e saj turk është rënë dakord se “stabiliteti dhe siguria janë faktorë kyçë jo vetëm për këtë pjesë të Evropës”.
>
Index:<80>
Title:<https://www.koha.net/bote/103149/nena-92-vjecare-vret-te-birin-qe-ti-shmanget-shtepise-se-kujdesit/>
Content:<
Një 92-vjeçare amerikane ka vrarë të birin, 72-vjeçar, në mënyrë që t’i shmanget dërgimit në shtëpinë e kujdesit, ka njoftuar policia.
Anna Mae Blessing, që akuzohet për vrasje, thuhet se e vrau djalin pasi pa që ai mendonte ta dërgonte në shtëpinë e kujdesit, sipas dokumenteve të gjykatës.
“Më keni marrë jetën, andaj po e marr tuajën”, raportohet të ketë thënë ajo teksa shoqërohej nga policia.
Blessing i kishte thënë policisë se synonte të mbyste edhe veten po ashtu, transmeton Koha.net.
Incidenti ndodhi në mëngjesin e 2 korrikut në Maricopa të Arizonës.
Djali i Blessingut, emri i të cilit s’u bë i ditur, dëshironte ta dërgonte nënën në shtëpinë me asistencë sepse ajo “ishte bërë e vështirë për bashkëjetesë”.
E ëma e kishte vrarë të birin me dy plumba, ndërsa e dashura e të birit kishte arritur të ikte nga dhoma e shtëpisë.
Tani Blessing akuzohet për vrasje të shkallës së parë, ndërsa dorëzania e saj u caktua në 500 mijë dollarë.
>
Index:<81>
Title:<https://www.koha.net/bote/103122/zjarre-ne-disa-shtete-te-amerikes-evakuohen-1000-familje/>
Content:<
Guinda, 4 korrik - Për shkak të zjarrit që ka përfshirë Kaliforninë, Utah dhe Koloradon, në perëndim të SHBA-ve, janë evakuuar banorët nga rreth 1000 shtëpi dhe banesa.
Shërbimet zjarrfikës nga këto zona thonë se zjarri ka shpërthyer javën e kaluar në perëndim të Kalifornisë dhe vazhdon të përhapet.
Ata theksuan se në shuarjen e zjarrit pengojnë era, temperaturat e larta dhe thatësirat. Brigada zjarrfikëse ka konfirmuar se janë detyruar që të evakuojnë rreth 1,000 shtëpi dhe ndërtesa banimi. Në shuarjen e zjarrit janë përfshirë një aeroplan, një helikopter dhe një buldozer.
Guvernatori i Utah, Gary Herbert, tha se zjarri shpërtheu në zonën malore dhe se ka dëmtuar 30 shtëpi.
Sipas tij, zjarri ka përfshirë një sipërfaqe prej 122 kilometrash katrore. Herbert theksoi se të paktën 200 shtëpi u evakuuan nga kjo zonë.
Ai gjithashtu konfirmoi se të paktën 100 shtëpi pësuan dëme serioze në zonën e Kolorados. Autoritetet paralajmëruan se është e nevojshme të evakuohet popullsia nga të paktën 2,500 shtëpi.
Guvernatori i Kalifornisë, Jerry Brown, tha se në këtë zonë është shpallur gjendje e jashtëzakonshme.
Në një zjarr pyjor që kishte përfshirë Lake County në vitin 2015, katër vetë humbën jetën dhe u dëmtuan rreth 2,000 shtëpi.
>
Index:<82>
Title:<https://www.koha.net/bote/103110/meksikanet-zgjodhen-trumpin-e-tyre/>
Content:<
Presidenti amerikan, Donald Trump, ka sjellë dhimbje koke për shumë vende këto 18 muajt e fundit, e ndoshta në Meksikë më shumë se kudo.
Në Meksikë nga tre kandidatët për presidentë, asnjëri nuk ishte më pak i përgatitur se fituesi, Andres Manuel Lopez Obrador, i njohur si AMLO, për t’u përballur me ngacmimet që vinin nga Shtëpia e Bardhë. Megjithatë, meksikanët e zgjodhën dhe ai do të jetë personi që do të përballet me Trumpin për ndoshta gjashtë vite.
Marrëdhënia e Meksikës me SHBA-të nuk është se ishte në qendër të fushatës zgjedhore, dhe as nuk renditej mes përparësive të AMLO-s, por është çështje që i prek meksikanët më shumë se gjithçka.
AMLO ka ngjashmëri me Trumpin. Të dy janë nacionalistë ekonomikë në pamje të parë. Trump shpreson që SHBA-të t’i përmbushin vetë nevojat për çelik dhe alumin, ndërsa AMLO do të bëjë të njëjtën gjë për Meksikën me grurin, misrin, mishin e viçit, të derrit dhe lëndët drusore. Të dy janë kundër marrëveshjeve tregtare, edhe pse këtë parim e shkelin ndonjëherë me pragmatizëm: Trump e la në fuqi marrëveshjen e Partneritetit Trans-Paqësor, por jo NAFTA-n (Marrëveshjen e Tregtisë së Lirë të Amerikës së Veriut). AMLO thotë se do të vazhdojë të negociojë NAFTA-n me SHBA-të dhe Kanadanë, në të njëjtat linja që ka ndjekur dhe presidenti i tanishëm, Enrique Pena Nieto.
Secili prej presidentëve ka mospëlqim të thellë për vendin e tjetrit dhe ushqejnë mbështetësit nacionalistë në vendet e tyre, të cilët i çojnë pasionet në ekstrem, herë pas here. Por të dy e dinë që duhet të negociojnë e të pajtohen për realitetin që ndodh në terren.
Pavarësisht këtyre ngjashmërive, ose ndoshta pikërisht prej ngjashmërive, Trump dhe AMLO pritet të krijojnë një hendek në marrëdhëniet SHBA-Meksikë, pasi faktorët objektivë dhe pasionet subjektive kanë prirje t’i përkeqësojnë tensionet e vjetra e madje të krijojnë të reja. Tregtia, emigrimi, droga, siguria dhe çështjet rajonale do të vazhdojnë të mbizotërojnë programin dypalësh në të gjitha fushat. Por AMLO do të ketë përballë presidentin amerikan më kundërshtar në këtë shekullin e fundit.
Qëndrimet specifike të AMLO-s mbi tarifat doganore dhe marrëveshjet tregtare mbeten të panjohura, pasi shumë prej propozimeve ekonomike dalin kundër shpirtit të NAFTA-s. Vendosja e çmimeve dysheme për produktet bujqësore dhe përpjekja që Meksika të konsumojë atë që prodhon është diçka që shkon kundër pikave të NAFTA-s, si dhe bie ndesh me qëllimin e Trumpit për të ulur deficitin tregtar.
AMLO, që do të hyjë në zyrë më 1 dhjetor, ka premtuar se do ta mbështetë marrëveshjen e do të vazhdojë bisedimet për ta rishikuar. Në rastin më të mirë, ndryshimi i qëndrimeve do të vonojë marrëveshjet përfundimtare midis tri vendeve të Amerikës së Veriut. Ndërkohë, kërcënimet e Trump se do të tërhiqet nga NAFTA apo se do të vendosë tarifa të reja mbi eksportin e automjeteve nga Meksika në SHBA, do t’i acarojnë patjetër udhëheqësit e rinj të Meksikës.
Emigrimi mund të jetë një temë edhe më delikate. Qëndrimi i Trump-it për të ndërtuar një mur përgjatë kufirit, rritja e numrit të meksikanëve që dëbohen nga SHBA, mbyllja në kampe e emigrantëve të Amerikës Qendrore që kalojnë nëpërmjet Meksikës, ndarja e prindërve emigrantë nga fëmijët, qëndrimi diplomatik i Trump-it dhe presioni retorik në këto fronte nuk ka për t’i lehtësuar gjërat. Nënshtrimi i Nietos për shumicën e këtyre temave, qëkur ftoi kandidatin Trump-in në Meksikë gjatë fushatës presidenciale në SHBA, do ta shtyjë AMLO-n të vërë në dukje se ku ndryshon prej tij, duke e kundërshtuar Trump-in sa herë që të mundet, qoftë dhe vetëm simbolikisht.
Nieto kishte premtuar se do ta përdorte emigrimin dhe sigurinë si pika kyçe të negociatave, që të vazhdonte një qasje më gjithëpërfshirëse ndaj programit dypalësh të diskutimeve. Por nuk e bëri. Pasi AMLO t’i lërë pas pikëpamjet e thjeshta e të kuptojë kompleksitetin e çështjeve në fjalë, ai do të tundohet të bëjë atë që Nieto nuk guxoi kurrë. Meksika ka shumë mënyra për të manovruar me çështjen e emigrimit, si për shembull ulja e kontrolleve në kufirin jugor me Guatemalën, ose mund të refuzojë të pranojë personat që dëbon SHBA, nëse autoritetet amerikane nuk vërtetojnë që ata janë me nënshtetësi meksikane. Me afrimin e zgjedhjeve të mesmandatit këtë nëntor, e me zgjedhjet presidenciale të vitit 2020 që sa vijnë e afrohen, Trump do ta ketë të vështirë të rrijë pa kënaqur mbështetësit e tij kundër emigrimit.
Lufta kundër drogës është një udhëkryq i ngjashëm. Kriza e opioideve në SHBA nuk po jep shenja zbutjeje, dhe një pjesë e madhe e heroinës dhe fentanilit që konsumohet vjen nga Meksika, në mënyrë të drejtpërdrejtë ose tranzit. Përkundrejt kësaj, gjithnjë e më shumë shtete amerikane po legalizojnë marijuanën mjekësore dhe atë të konsumit për argëtim vetjak. Kanadaja ka bërë të njëjtën gjë. Ndërkohë që AMLO është shumë konservator ndaj këtyre çështjeve dhe kundërshton çdo lloj legalizimi, ai do ta ketë të vështirë të ruajë të njëjtin nivel bashkëpunimi me ligjet e SHBA-ve për drogën. Pakënaqësia e publikut ndaj Trumpit dhe ndaj bashkëpunimit të fshehtë, ndërhyrës, e ndoshta edhe të paligjshëm të dy pasardhësve meksikanë nuk do ta bëjë të lehtë punën.
AMLO ka lënë të kuptohet se favorizon një lloj amnistie për ata që kanë marijuanë me doza të vogla e për ata që rrisin kanabis me sasi të vogla, por jo për trafikantët. Por dallimi mes tyre nuk është gjithnjë i qartë. Fshatarët në Guerrero kultivojnë për kartelet, jo për kënaqësinë e tyre. Dhe antidroga amerikane, DEA, nuk do ta shohë me sy të mirë çdo lloj zmbrapsjeje nga qëndrimet e presidentëve të mëparshëm meksikanë në luftën kundër drogës, një luftë që vazhdon të jetë e kushtueshme dhe e përgjakshme në Meksikë.
Sigurisht që Amerika dhe Meksika kanë edhe çështje të tjera, që nga ndarja e informacioneve të rëndësishme, antiterrori e deri te krizat në Venezuelë, Nikaragua e ndoshta Kubë. AMLO pritet të ruajë bashkëpunimin meksikan për çështjet e para, si dhe qëndrimin tradicional të Meksikës për të mos ndërhyrë në diplomacinë e vendeve të tjera të rajonit. Por Trump është më i shqetësuar për sigurinë e vendit të tij sesa për presidentin e Venezuelës, Nikolas Maduro, apo Daniel Ortegan e Nikaraguas, kështu që mund të shmangen mosmarrëveshjet e mëdha në këtë pikë.
Fitorja e AMLO-s mund të ketë qenë e pashmangshme për shkak të urisë së madhe të meksikanëve për ndryshim, e pasi qeveria në ikje e humbi besueshmërinë. Por meksikanët tani duhet të përballen me pasojat e vendimit të tyre, ndoshta më shumë se ç’po përballen amerikanët me pasojat e zgjedhjes që bënë në vitin 2016.
(Jorge G. Castañeda, ish ministër i Jashtëm i Meksikës, 2000-2003. profesor i Çështjeve Politike dhe Studime të Amerikës Latine e të Karaibeve në Universitetin e Nju Jorkut - Project Syndicate)
>
Index:<83>
Title:<https://www.koha.net/bote/103083/aty-ku-u-helmua-ish-spiuni-rus-dy-te-tjere-ne-gjendje-kritike/>
Content:<
Policia angleze jep alarmin. Dy persona i janë ekspozuar një substance të panjohur pranë vendit ku ishte helmuar ish-spiuni rus, Sergei Skripal dhe vajza e tij, Yulia në mars të këtij viti.
Policia britanike ka njoftuar për një “incident të madh”, pasi dy persona i janë ekspozuar një substance të panjohur afër vendit ku ishte helmuar ish-spiuni rus, Sergei Skripal dhe vajza e tij, Yulia, transmeton Reuters.
Policia ka thënë përmes një deklarate se një burrë dhe një grua në të 40-at, janë në gjendje kritike pasi janë gjetur në Amesbury, 13 kilometra larg nga vendi ku ishin helmuar Skripalët më 4 mars. Policia ka izoluar zonën kur janë gjetur personat, pavarësisht se zyrtarët shëndetësorë kanë thënë se rasti nuk besohet se përbën rrezik më të gjerë.
Britania akuzon Rusinë për helmim të Skipalëve me agjent nervor Noviçok, derisa Moska kundërshton çdo keqbërje. Noviçok është krijuar në kohën e Luftës së Ftohtë, në mes të Rusisë dhe Perëndimit, çka ka ndikuar në dëbimin e qindra diplomatëve nga të dyja palët.
Sergei dhe Yulia Skripal ishin gjetur pa ndjenja afër një stoli në Salisbury dhe kanë kaluar javë të tëra duke marrë trajtim shëndetësor. Aktualisht ata janë liruar nga spitali, mirëpo mjekët ende nuk kanë dhënë detaje se si mund të ndikojë helmimi në shëndetin e tyre në të ardhmen.
>
Index:<84>
Title:<https://www.koha.net/bote/103079/erdoganit-i-barten-kompetenca-te-reja-rritet-roli-i-tij-ekzekutiv/>
Content:<
Turqia ka bartur përmes një dekreti disa kompetenca te presidenti, duke rritur rolin ekzekutiv të kësaj pozite, që ka rezultuar nga zgjedhjet parlamentare dhe ato presidenciale të mbajtura muajin e kaluar, transmeton Reuters.
Dekreti, i prezantuar në gazetën zyrtare, paraqet ndryshime të ligjeve nga viti 1924 deri më 2017, duke ndryshuar kompetencat e kryeministrit dhe ministrave dhe duke i bartur disa te presidenti dhe zyra e tij.
Në një referendum të mbajtur vitin e kaluar, shumica e votuesve kanë mbështetur presidencë me më shumë kompetenca ekzekutive. Ndryshimet politike kanë nisur pas triumfit të presidentit, Recep Tayyip Erdogan në zgjedhjet e 24 qershorit.
Zyra e kryeministrit do të shfuqizohet dhe Erdogan do të ketë fuqi për të formuar dhe emëruar ministrat, apo edhe të largojë shërbyesit civilë, pa miratimin e parlamentit.
Qeveria ka prezantuar dekrete të tilla, prej shpalljes së gjendjes së jashtëzakonshme, e cila është vendosur si pasojë e tentimeve të dështuara për grushtshtet në korrik të vitit 2016.
Erdogan ka premtuar se do ta heqë këtë masë nëse fiton zgjedhjet.
Ndryshimet e reja do të nisin së zbatuari kur Erdogan të bëjë betimin në parlament më 8 dhe 9 korrik.
>
Index:<85>
Title:<https://www.koha.net/bote/103075/djali-i-liderit-te-is-it-eshte-vrare-ne-siri/>
Content:<
 Djali i Abu Bakr al-Baghdadit, liderit të grupit ekstremist, Shtetit Islamik (IS), është vrarë në një betejë në provincën siriane, Homs, ka njoftuar agjencia e këtij grupi, Amaq më 3 korrik, bën të ditur rel.
Hudhayfah al-Badri, është vrarë në një “operacion kundër Nussayriyyah dhe disa rusëve në një stacion të energjisë termike në Homs”, ka njoftuar ky grup përmes një deklarate, në të cilën është parë djali i Baghdadit me armë në dorë.
Nussayriyyah është term i përdorur nga IS-i për një sekt të vogël fetar të presidentit sirian, Bashar al-Assad.
Aktualisht grupi ekstremist ka prezencë të vogël në Siri pasi është shënjestruar nga forcat siriane, ruse dhe rebelët e mbështetur nga Shtetet e Bashkuara.
Vlerësohet se IS-i kontrollon jo më shumë se tre përqind të territorit sirian.
Zyrtarët amerikanë dhe ata irakianë besojnë se lideri i këtij grupi, Baghdadi është ende i gjallë në Siri, afër kufirit me Irakun.
Baghdadi, me origjinë nga Iraku, cilësohet “personi më i kërkuar në planet”, pasi SHBA-ja ka ofruar 25 milionë dollarë shpërblim për kapjen e tij.
Në muajin shtator ishte lansuar një mesazh me zë, në të cilin ai u bënte thirrje mbështetësve të tij t’iu “rezistojnë” armiqëve.
>
Index:<86>
Title:<https://www.koha.net/bote/103068/trump-pse-te-mos-e-pushtojme-venezuelen/>
Content:<
Në përfundim të një takimi gushtin e vitit të kaluar në Zyrën Ovale, ku po diskutoheshin sanksionet ndaj Venezuelës, presidenti Donald Trump iu kthye ndihmësve të tij më të lartë me një pyetje shqetësuese.
“Duke parë se shturja tejet e shpejtë e Venezuelës kërcënon sigurinë rajonale, përse Shtetet e Bashkuara nuk e pushtojnë vendin problematik?”
Pyetja në formë sugjerimi tronditi dhe shtangu të pranishmit në takim, përfshi ish-Sekretarin amerikan të Shtetit, Rex Tillerson, si dhe ish-këshilltarin për Sigurinë Kombëtare, H.R. McMaster, që të dy këta të larguar nga administrata tashmë, transmeton tch.
Zbulimi i bisedës së mbajtur sekret deri më tani vjen nga një zyrtar i lartë i administratës, tejet familjar me atë se çfarë ndodhi në atë mbledhje.
Në shkëmbimin e ideve që zgjati rreth 5 minuta, McMaster e të tjerët iu kthyen duke i shpjeguar Trumpit sesi ndërhyrja ushtarake do të dështonte e rrezikonte të humbiste edhe mbështetjen të fituar me aq shumë mund mes qeverive të vendeve amerikano-latine, për të ndëshkuar presidentin Nicolas Maduro për futjen e Venezuelës në rrugën e një diktature të ashpër, sipas zyrtarit në fjalë që nuk dëshiron të identifikohet.
Por, Trumpi u tërhoq! Megjithëse nuk dha asnjë sinjal se ishte i gatshëm të urdhëronte planet për ndërhyrje ushtarake, ai vuri në dukje ato që i konsideroi si raste të së kaluarës të diplomacisë së suksesshme përmes armëve në rajon, – thekson zyrtari, – si pushtimet e Panamasë dhe Grenadës në vitet ’80.
Ideja, me gjithë përpjekjet e ndihmësve të tij për ta hedhur poshtë, gjithsesi do të vijonte të mbetej në kokën e presidentit.
Ditën tjetër, më 11 gusht, Trumpi alarmoi miqtë dhe armiqtë, teksa fliste për “opsionin ushtarak” për largimin e Maduros nga pushteti. Deklaratat publike fillimisht u hodhën poshtë në qarqet e politikbërësve amerikanë, si një lloj reagimi i stuhishëm që njerëzit mund edhe të presin nga një yll i “reality show”-t i kthyer në kryekomandant të Forcave të Armatosura.
Por, menjëherë pas kësaj, ai e ngriti çështjen për diskutim me presidentin kolumbian, Juan Manuel Santos, vijon më tej rrëfimin zyrtari amerikan. Edhe dy zyrtarë të lartë kolumbianë, të cilët folën në kushte anonimati gjithashtu, konfirmojnë këtë raportim.
Më pas, në shtator, në suazat e Asamblesë së Përgjithshme të OKB-së, Trump e diskutoi sërish çështjen, këtë herë më gjatë, në një darkë private me udhëheqësit e 4 aleatëve të Amerikës Latine, përfshi Santosin, një ngjarje e deklaruar nga 3 zyrtarët anonimë dhe e raportuar nga “Politico” në muajin shkurt.
>
Index:<87>
Title:<https://www.koha.net/bote/103062/parlamenti-europian-miraton-krijimin-e-fondit-europian-te-mbrojtjes/>
Content:<
Bruksel, 4 korrik – Parlamenti Europian miratoi dje krijimin e një Fondi Europian të Mbrojtjes duke filluar nga viti 2019 për të zhvilluar kapacitetet ushtarake të shteteve anëtare dhe për të promovuar pavarësinë strategjike të Bashkimit Europian.
“Të pajisësh Bashkimin Europian me një autonomi strategjike nuk është më një tabu. Kjo konkretizohet me shfaqjen e një politike të vërtetë industriale europiane në çështje të mbrojtjes”, deklaroi eurodeputetja konservatore franceze, Françoise Grossetete (EPP) pas miratimit përfundimtar nga Parlamenti.
Programi i miratuar sot nga eurodeputetët është i pajisur me 500 milionë euro për periudhën 2019-2020.
Ky do të jetë një pararendës i Fondit Europian të Mbrojtjes (FED) që do të pajiset me 13 miliardë euro në buxhetin europian për periudhën 2021-2027.
>
Index:<88>
Title:<https://www.koha.net/bote/103035/amerika-feston-242-vjetorin-e-pavaresise/>
Content:<
Më 4 korrik të vitit 1776, delegatët e 13 kolonive britanike të Amerikës nënshkruan Deklaratën e Pavarësisë, e cila thuhet se ishte shkak i Revolucionit Amerikan. Ky dokument u hartua kryesisht nga 32 vjeçari Tomas Xheferson.
Njëra pjesë e Deklaratës përmbante një listë ankesash kundër mbretit Xhorxhi i Tretë dhe Parlamentit të Anglisë. Pjesa tjetër e Deklaratës, përmbante thelbin e idesë mbi lirinë amerikane, mbi të drejtat e natyrshme që kanë njerëzit.
“Ne besojmë se këto të drejta janë të natyrshme, se të gjithë njerëzit janë krijuar të barabartë, se krijuesi u ka dhënë atyre disa të drejta të patjetërsueshme, si jeta, liria dhe kërkimi i lumturisë. Ne besojmë se për të siguruar këto të drejta njerëzit krijojnë qeveri, të cilat i marrin fuqitë e tyre me pëlqimin e të qeverisurve, se sa herë që një formë qeverisjeje i minon këto qëllime, është e drejta e popullit ta ndryshojë, apo ta heqë atë”, thuhej në deklaratë.
Deklarata e Pavarësisë shihet si një nga dokumentet më të rëndësishme në historinë e Shteteve të Bashkuara. Dokumenti tjetër është Kushtetuta. Në Shtetet e Bashkuara 4 korriku festohet çdo vit si ditë kombëtare, Dita e Pavarësisë.
Më 4 korrik të vitit 1826, mori fund një nga miqësitë më të gjata dhe më të rëndësishme në historinë amerikane, ajo midis Thomas Jeffersonit, autorit kryesor të Deklaratës së Pavarësisë, dhe John Adamsit, mbështetësit të zjarrtë të pavarësisë. Ata vdiqën vetëm disa orë njeri pas tjetrit, pikërisht në 50 vjetorin e nënshkrimit të Deklaratës së Pavarësisë.
Jeffersoni vdiq në shtëpinë e tij në Montiçello të shtetit Virxhinia, kurse Adamsi në Quincy të shtetit Massachusetts. 82 vjeçari Jefferson ishte i sëmurë rëndë dhe luftoi me vdekjen deri pas mesnatës së 4 korrikut. Ndërsa 90 vjeçari Adams, i cili nuk ishte në dijeni të vdekjes së mikut të tij, thuhet se shqiptoi këto fjalë të fundit “Jeffersoni është ende gjallë”.
Ata ishin njohur gjatë konventës së vitit 1776, e cila çoi në vendimin e kolonive britanike të Amerikës për të shpallur pavarësinë nga Anglia. Në vitet e para pas krijimit të Shteteve të Bashkuara, Jeffersoni dhe Adamsi nuk ishin gjithmonë dakord për çështjet e ndryshme politike, por mbajtën një korrespondencë të vazhdueshme për problemet e kohës. Historianët edhe sot i studiojnë dhe i admirojnë letrat e shumta që shkëmbyen ata me njeri tjetrin.
>
Index:<89>
Title:<https://www.koha.net/kronike/103133/lirohet-tom-doshi-denohet-bami-dhe-frroku/>
Content:<
Gjykata e Tiranës shpalli të pafajshëm Tom Doshin, ndërkohë që Durim Bami dhe Mark Frroku u dënuan me 8 muaj burg.
Të tre këta persona ishin të akuzuar për kallëzim të rremë në lidhje me një atentat të supozuar ndaj Doshit. Për secilin nga të pandehurit organi i akuzës kërkoi dënimin me nga 1 vit burgim. Por, duke qenë se gjyqtari i çështjes Bledar Abdullai pranoi gjykimin e shkurtuar, automatikisht ulet një e treta e masës së kërkuar dhe përfundimisht kërkesa e prokurorisë ishte 8 muaj burgim për secilin, transmeton tch.
Sipas konkluzioneve të prokurorisë, Doshi, Frroku dhe Bami kanë deklaruar të dhëna të rreme në lidhje me një atentat që supozohej se ishte organizuar për eleminimin fizik të deputetit Tom Doshi. Nga verifikimet e akuzës ka rezultuar se këtë fakt e ka deklaruar i pari Mark Frroku në një takim që ka patur me Doshin.
Madje ka qenë Frroku, që sipas prokurorisë e ka prezantuar Tom Doshin me Durim Bamin, personi që duhej të kryente atentatin me porosi të ish-kryetarit të Parlamentit, Ilir Meta. Pikërisht për këto dëshmi të rreme prokuroria i ka akuzuar për kallëzim të rremë.
>
Index:<90>
Title:<https://www.koha.net/kronike/103125/ia-merr-500-euro-dhe-nje-veture-per-nje-pasaporte-te-serbise-ne-ferizaj/>
Content:<
Një person është mashtruar nga i dyshuari për t’ia rregulluar pasaportën e Serbisë, duke ia marrë 500 euro dhe një veturë.
Me urdhër të prokurorit, i dyshuari dërgohet në mbajtje.
>
Index:<91>
Title:<https://www.koha.net/kronike/103123/tentojne-te-vjedhin-bankomatin-me-kamion-ne-prishtine/>
Content:<
Tre të dyshuar, të armatosur me kallashnikovë, kanë tentuar të vjedhin një bankomat në rrugën “Edomond Hoxha” në Prishtinë.
Policia e Kosovës njofton se të dyshuarit kanë lidhur bankomatin me litar dhe kanë tentuar ta tërheqin me kamion, por kanë dështuar.
“Të dyshuarit janë larguar në drejtim të panjohur. Në vendin e ngjarjes kanë dalë njësitet policore relevante dhe kanë bërë shikimin e vendit te ngjarjes. Lidhur me rastin është njoftuar prokurori kujdestar, ndërsa bankomatin e ka tërhequr banka. Rasti është duke u hetuar”, thuhet në raportin 24 orësh të PK-së.
>
Index:<92>
Title:<https://www.koha.net/kronike/103121/ia-kerkojne-10-mije-euro-e-shantazhojne-nje-mashkull-me-nje-videoincizim/>
Content:<
Një person ka raportuar në Policinë e Kosovës në Prishtinë se është shantazhuar nga një mashkull dhe një femër me publikimin e një videoincizim intim.
Të dyshuarit përmes telefonit ia kanë kërkuar 10 mijë euro për këtë video.
Pas hetimeve, njësitet policore kanë identifikuar të dyshuarit, te cilët janë arrestuar dhe intervistuar ne prezencën e avokatit mbrojtës. Me vendim të prokurorit, të njëjtit dërgohen ne mbajtje.
>
Index:<93>
Title:<https://www.koha.net/kronike/103045/nga-rrjedhja-e-gazit-ne-gjergjan-te-elbasanit-vdes-cifti-i-moshuar/>
Content:<
Një çift të moshuarish humbën jetën nga një rrjedhje gazi në banesë. Ngjarja ndodhi në fshatin Gjergjan të Elbasanit, pas mesnate.
Viktimat, 65-vjeçari Shyqyri Lici dhe 61-vjeçarja Sabire Lici ishin vetëm në banesë, në momentin e tragjedisë.
Sipas policisë, dyshohet se kryefamiljari ka hapur bombolën e gazit, e më pas i ka vendosur flakën. Si pasojë kanë marrë flakë disa orendi shtëpiake. Bashkëshortët dyshohet se kanë ndërruar jetë nga asfiksia, transmeton tch.
Nipi i tyre ka konstatuar zjarrin dhe ka shkuar menjëherë në banesë, duke u futur nga dritarja, por ka qenë tepër vonë për dy të moshuarit.
>
Index:<94>
Title:<https://www.koha.net/kulture/103208/regjisorja-zeqiri-shpalos-rrugetimin-e-radhes-per-filmin-gardhi/>
Content:<
Në studion e emisionit Express në KTV është diskutuar rreth filmit “Gardhi” i cili triumfoi në festivalin “Palm Springs” dhe njëherësh e fiton të drejtën për të konkurruar për çmimin Oscar.
E ftuar në studio ishte regjisorja e filmit, Lendita Zeqiraj.

>
Index:<95>
Title:<https://www.koha.net/kulture/103205/aktorja-e-game-of-thrones-dorme-debuton-si-skenariste-ne-nje-film-triler/>
Content:<
Aktorja e “Game of Thrones”, Natalie Dormer ka qëndruar para, por edhe prapa kamerës gjatë realizimit të filmit ‘In Darkness’, të cilin ajo filloi ta shkruante para 10 vjetëve pasi ishte irrituar nga mungesa e roleve “tre-dimensionale” të grave.
36-vjeçarja, e njohur edhe për serialet “The Tudors” dhe “The Hunger Games”, e luan rolin e pianistes së verbër, Sofia, e cila e dëgjon fqinjin e saj një kat më lart duke u vrarë, gjë që e drejton atë drejt një bote të errët me kriminelë lufte, transmeton emisioni Express në KTV.
Dormer filloi të shkruante skenarin në vitin 2009, por tha që gjërat kanë ndryshuar që atëherë, pasi që femrat tashmë kanë role kryesore në filma të tillë si “Black Swan” dhe “The Girl with the Dragon Tatto”.
Gratë përbënin 18 për qind të shkrimtarëve, regjisorëve, producentëve dhe redaktorëve që punuan në 250 filmat më të mirë në SHBA vitin e kaluar, një ndryshim i vogël që nga viti 1998.
Dormer i ndan fitimet e filmit me të fejuarin e saj Anthony Byrne, i cili është regjisor i filmit. Ndërsa, të dy janë producentë.
>
Index:<96>
Title:<https://www.koha.net/kulture/103202/gjurmet-ne-perceptimin-e-arkitektures-punetori-ne-festivalin-e-arkitektures/>
Content:<
Gjërat më të rëndësishme në botë, sipas arkitektëve, konsiderohen të jenë hapësirat e zbrazëta.
Hapësirat publike, si dhe ato të braktisura sjellin mundësi të kombinimeve të ideve për të realizuar forma të objekteve inspiruese, transmeton emisioni Express në KTV.
Ky është një nga konstatimet e punëtorisë “Gjurmët në perceptimin e arkitekturës”, e cila është mbajtur në ditën e dytë të Festivalit të Arkitekturës.
Drejtuesit e punëtorisë, të cilët kanë ardhur nga Italia, thonë se kjo punëtori, që ka mbledhur një numër të madh të studentëve të arkitekturës, sjell dimensionet e një ville që ndodhet në qytetin e Venecias, e të cilat janë demarkuar në hapësirën e sheshit “Zahir Pajaziti” në Prishtinë.
“Punëtoria ka të bëjë me çështjen e shenjim, përmes së cilës njerëzimi për shekuj me radhë, në hapësira të ndryshme ka vendosur limite dhe rregulla. Me evoluimin e kohës, shenjimi është përdorur për t’i përcaktuar masat e një pjese të tokës. Në këtë punëtori ne kemi dashur që njerëzit këtu të shikojnë nga afër demarkimin e planit të një vile të qytetit të Venecias në tokën e Prishtinës”.
“Synimi i kësaj punëtorie është që pjesëmarrësit të mësojnë se si njerëzit të reflektojnë me idetë e tyre në hapësirat publike. Për ta realizuar këtë, ne kemi filluar t’i demarkojmë masat e një ville. Sa i përket këtij festivali, më pëlqen që ai posedon një komunitet internacional teksa shkëmbejnë ide për t’i realizuar planet e objekteve. Ne këtu po njohim hapësira të reja që kanë disa problematika që presin zgjidhje nga arkitektët”.
Improvizimi i planit të vilës së Venecias ishte atraktive edhe për studenten Hana Gjikolli.
Festivali i Arkitekturës, i cili ka filluar të mbahet që nga data 2 korrik, cilësohet si ngjarje e rëndësishme për arkitekturën dhe planifikimin urban në Kosovë.

>
Index:<97>
Title:<https://www.koha.net/kulture/103197/detaje-per-edicionin-e-tete-te-ngomfestit/>
Content:<
Edicioni i tetë i ngjarjes së përvitshme “NGOMfest” do të zërë vend në kalanë e Prizrenit.
Edhe këtë vit në skenën e festivalit do të ngjiten artistë të shumtë vendorë e ndërkombëtarë.
Ulpiana Emra, ishte e ftuar në Express të KTV-së me ç’rast zbuloi detaje rreth asaj që do ta karakterizoi këtë edicion të festivalit.

>
Index:<98>
Title:<https://www.koha.net/kulture/103178/me-6-e-7-korrik-ne-presheve-mbahet-konference-shkencore-per-trashegimine-kulturore/>
Content:<
Shoqata për Trashëgimi dhe Krijimtari Kulturore në Preshevë e drejtuar nga profesor Xhemaledin Salihu, i ka bërë të gjitha përgatitjet e duhura, për fillimin e mbarë të konferencën shkencore me temë: “Trashëgimia kulturore jomateriale shpirtërore e Luginës së Preshevës dhe viseve shqiptare”.
Kjo Konferencë, siç bëhet e ditur përmes një komunikate për media, do të fillojë në javën e dytë të korrikut, e cila është paraparë të mbahet të premten dhe të shtunën e 6-7 korrikut, në sallën e Kuvendit Komunal të Preshevës, transmeton Koha.net.
Shoqata për Trashëgimi dhe Krijimtari Kulturore, gjithashtu, bën të ditur se tashmë janë konfirmuar pjesëmarrja e konferencierëve, janë caktuar seancat programore, temat që do të lexohen dhe pjesëmarrësit nga vise të ndryshme të hapësirave kombëtare: Shqipëria, Kosova, Maqedonia e Lugina e Preshevës.
Vlen të ceket se kjo është konferenca e dhjetë me radhë e cila do të organizohet nga Shoqata për Trashëgimi dhe Krijimtari Kulturore, e cila e ka kthyer në traditë organizimin dhe mbajtjen e konferencave dhe karakter shkencor.
>
Index:<99>
Title:<https://www.koha.net/kulture/103147/obiliqi-do-te-behet-me-shtepi-te-re-te-kultures-rrenohet-e-vjetra/>
Content:<
Shtëpia e vjetër e Kulturës në Obiliq është rrënuar sot.
Rrënimi i këtij objekti liron hapësirën për ndërtimin e Sheshit në këtë komunë dhe Shtëpisë së re të Kulturës e cila është duke përfunduar, transmeton kp.
Kryetari i Obiliqit, Xhafer Gashi ka thënë se qytetit të Obiliqit po i kthehet pamja moderne dhe me realizimin e këtyre projekteve qytetarëve dhe të rinjve të komunës po u ofrohen kushte atraktive për argëtim dhe hapësira të mjaftueshme për organizimin e aktiviteteve kulturore dhe artistike.

>
Index:<100>
Title:<https://www.koha.net/kulture/103048/ministria-serish-ne-kerkim-te-laureatit-te-cmimit-bekim-fehmiu/>
Content:<
Prishtinë, 4 korrik − Me arsyetimin se ka pasur numër të pamjaftueshëm propozimesh e që institucioneve që kanë të drejtë t’i bëjnë ato “u ka ikur shpallja e parë”, Ministria e Kulturës e Sportit e ka rishpallur konkursin për çmimet në fushën e kinematografisë.
Javën që shkoi, gazeta ka raportuar se MKRS-ja e ka shkelur rregulloren e vet, të publikuar edhe në ueb faqen e saj zyrtare, duke mos i ndarë çmimet, të paktën jo në një ceremoni publike, në ditën e parë të qershorit, në ditëlindjen e aktorit me nam Bekim Fehmiu. Në maj, zyrtarë të MKRS-së i kishin thënë gazetës se me tre kandidatë të propozuar do ta rikthenin në agjendë ndarjen e çmimit kombëtar për vepër jetësore “Bekim Fehmiu”. Vitin që shkoi “Bekim Fehmiu” nuk qe ndarë në mungesë të aplikantëve.
Të hënën MKRS-ja e ka rishpallur konkursin për çmimin kombëtar për vepër jetësore “Bekim Fehmiu” dhe Çmimin Vjetor për Kinematografi, që sipas asaj që shkruhet në konkurs ndahen me “qëllim të zhvillimit, avancimit dhe promovimit të krijimtarisë filmike dhe në pajtim me Rregulloren për Ndarjen e Çmimeve për Kinematografi”. Në këtë rregullore nuk përmendet numri i propozimeve, që duhen bërë për t’u përzgjedhur laureati.
Me rishpallje, MKRS-ja u ka dhënë afat deri më 3 gusht institucioneve që kanë të drejtë të bëjnë propozime (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<101>
Title:<https://www.koha.net/kulture/103047/arkitektet-mund-ta-gjejne-lirine-ne-periferite-e-qyteteve/>
Content:<
Prishtinë, 4 korrik – Në bazë të një studimi të një grupi të arkitektëve dhe urbanistëve të huaj qytetet e Kosovës, si pasojë e historisë së fundit janë zgjeruar në periferi që mbeten problematike, por në të njëjtën kohë edhe si hapësira që mund të krijojnë mundësi për ndërtime publike.
Kosovën po e konsiderojnë si “laborator i kushteve urbanistike”. Duke shtjelluar dhe analizuar hapësirat periferike të Kosovës, apo atë që e quajnë “sprawl” (zgjerim i pakontrolluar i hapësirës urbane), ky grup i arkitektëve e ka krahasuar këtë dukuri me Zvicrën, duke gjetur kështu të përbashkëtat e të dyja vendeve.
Arkitekti dhe urbanisti Ibai Rigby, prezantoi hulumtimet mbi këtë çështje në ligjëratën e tij të titulluar “Parallel Sprawl/Learning from Prishtina”. Të njëjtin titull mban edhe punëtoria, e cila tashmë ka filluar të mbahet në Festivalin e Arkitekturës në Kosovë i cili zyrtarisht u hap të hënën.
Rigby ka treguar se ai bashkë me ekipin e tij, eksplorimin për këtë çështje e nisën në periferitë e Zvicrës për t’u zgjeruar më pas edhe në Kosovë.
Për të dhënë një qasje më kritike dhe për të analizuar dukurinë e “sprawl”, pas tij në skenën e “Kino Armata”, e cila së fundmi u funksionalizua për ngjarje kulturore, u ngjit filozofi Agustín Casalia.
“Leximi që ekspertët i bëjnë fenomenit të suburbanizmit, por edhe qytetit, urbanizmit, është i shumëfishtë dhe shumëformësh. Shumicën e kohës këto imazhe janë kontradiktore. Sipas tij,‘Sprawl’, mund të thuhet se është më shumë term verbal.
Një lidhje mes Kosovës dhe Egjiptit e ka bërë edhe ligjëruesja e radhës. Charlotte Maltherre-Barthes, ligjeratën e saj e bazoi në konceptin egjiptian të “sprawl”, më saktësisht në Kajro, pas shfaqjes së disa fotografive ku shihen ndërtimet në periferi të Kajros (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<102>
Title:<https://www.koha.net/kulture/103080/dikur-semundja-gati-ia-pamundesoi-shkollimin-tani-boton-librin-guxo/>
Content:<
Ditë më parë ka dalë nga shtypi libri i parë me poezi i autores së re nga Kosova, Blerina Murtezi, i titulluar “Guxo”.
Përmes këtij libri, autorja shfaq veten dhe gjithçka në të cilën ajo beson, ëndërron e shpreson.
“Ky libër më përfaqëson mua, kujtimet dhe dhimbjet, humbjen e më të shtrenjtit tim vëlla, e që nga ajo humbje mora forcë e guxim të shkruaj për çdo gjë që kalova e çdo sfidë që përjetova. Dhimbja as nuk pushon as nuk ndalon por ajo të bën saqë ti edhe vrapon”, shprehet autorja.
Libri “Guxo”, botim i “Atunis”, shtjellon tema të ndryshme dhe synon të trokasë në ndërgjegjen e shoqërisë sonë mbi dukuri e situata të ndjeshme nëpër të cilat kalon secili njeri nëpër faza të ndryshme të jetës, përfshirë këtu edhe humbjen e më të dashurve, por edhe guximin e tejkalimit të sfidave me të cilat na përballë jeta, ashtu siç e përballi autoren e librit, e cila tash e disa vite vuan nga Distrofia Muskulare, sëmundje kjo që e ka lënë në karrocë, shkruan AlbFem.
Edhe përkundër të gjitha sfidave dhe vuajtjeve, Blerina është ngritur për të mos u rrëzuar më kurrë, e ka shndërruar dhimbjen në forcë e forcën në art, kurse artin e ka vënë në shërbim të forcimit dhe komunitetit dhe shoqërisë.

>
Index:<103>
Title:<https://www.koha.net/kulture/103043/elena-gjika-drejt-rinovimit-pa-lejen-e-institucioneve-te-trashegimise/>
Content:<
Prishtinë, 4 korrik – Komuna e Prishtinës dhe agjencia turke për bashkëpunim dhe zhvillim ndërkombëtar – TIKA kanë projektuar ndërhyrje për rinovimin e shkollës fillore “Elena Gjika”, pa marrë pëlqim nga institucionet e trashëgimisë kulturore.
Fillimi i rinovimit është çështje ditësh e në anën tjetër Instituti i Kosovës për Mbrojtjen e Monumenteve – që miraton apo refuzon projektet për ndërhyrje në asete të trashëgimisë kulturore – që ndodhet krejt afër kësaj shkolle, nuk ka pranuar kurrfarë kërkese. Përderisa Komuna e Prishtinës konsideron se ndërhyrja do të bëhet vetëm në muret e brendshme dhe nuk ka nevojë për leje, udhëheqësit e IKMM-së kanë thënë se në një rast të tillë do të shkelej Ligji për trashëgimi kulturore.
Komuna Prishtinës, as para dy vjetësh nuk ishte pajisur me leje për ngjyrosjen e disa klasave të kësaj shkolle që mbrohet si aset i trashëgimisë kulturore i shekullit XX.
Të martën, kryetari i Komunës së Prishtinës, Shpend Ahmeti, ka nënshkruar një Memorandum bashkëpunimi me Hasan Burak Ceran, shef i zyrës së TIKA-s për Kosovë, për rinovimin dhe pajisjen e kësaj shkolle me inventar.
“‘Elena Gjika’ ka qenë në një gjendje të rëndë sa i përket infrastrukturës. Kemi gjetur mbështetjen ta rinovojmë me TIKA-n”, citohet të ketë thënë Ahmeti.
E shefi i Zyrës Tika në Kosovë, Hasan Burak Ceran, ka thënë se rinovimi do të bëhet në kohën e duhur (gjerësisht, sot në “Kohën Ditore’).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<104>
Title:<https://www.koha.net/kulture/103067/tupja-kur-ne-france-nje-gur-mbrohet-si-trashegimi-ne-shqiperi-asnje-teater/>
Content:<
Profesori i njohur Edmond Tupja është njëri prej kundërshtuesve të rrëzimit të Teatrit Kombëtar në Tiranë dhe këtë e ka shprehur me një shembull që ka marrë nga një fshat në Francë.
“Kam parë një emision në një televizion frankofon. Ishte në kuadrin e turizmit kulturor. I tregoi kamera një fshat të vogël, komunë, 100 banorë a më pak ku ishte një gurë, tip shkëmbi. Ata e kishin pastruar, kishin vënë dhe një pllakëz aty, në të cilën shënonin se një mbret ka ndaluar dhe është çlodhur atje. Ata e ruanin këtë gurë të thjeshtë”, ka treguar ai.
“Nuk ishte vepër historike, nuk ishte vepër artistike, ishte një copë gur, po ishte gur që dëshmonte për diçka në kohë. Nuk e luante njeri atë gur, aty e kishin krenarinë ato. Ky fshat i vogël që jemi ne në krahasim me Francën, me një kryeministër që nuk bën as sa kryekomunari i fshatit francez! Ky fshat i vogël për të cilin ju fola, nuk nderoi veten, nderoi Francën, nderoi Evropën, nderoi kulturën, nderoi historinë”, ka thënë Tupja.
Teatri Kombëtar i Tiranës është një objekt i ndërtuar para 70 vjetësh dhe ndodhet në qendër të Tiranës. Kryeministri Edi Rama dhe kryebashkiaku i Tiranës, Erjon Veliaj, ka kohë që kanë paralajmëruar rrënimin e këtij objekti dhe ngritjen me koncesion në themelet e tij një teatri të ri me arkitekturë shumë moderne.
Ndërsa një grup artistësh e mbrojnë me këmbëngulje ruajtjen e Teatrit të vjetër dhe ngritjen e të riut në një vend tjetër, të tjerë thonë se objekti i vjetër nuk vlen për asgjë dhe se duhet të ndërtohet një i ri.
>
Index:<105>
Title:<https://www.koha.net/kulture/103040/shkrepetima-e-petrit-halilajt-i-therret-kujteses-kolektive/>
Content:<
Prishtinë, 4 korrik − “Shkrepëtima” e rikthen para audiencës kosovare, sado që fshati Runik është përmendur goxha shpesh kur Petrit Halilaj ka prezantuar artin e tij nëpër galeritë më prestigjioze të botës.
Halilaj, i cili vitin e kaluar u bë artisti i parë shqiptar që merr çmim në Bienalen Ndërkombëtare të Artit në Venecia, kur vitin e kaluar në edicionin e 57-të mori “Mirënjohje speciale”, është fort i lidhur me rrënjët. Kjo do të dëshmohet në një performancë që do ta shfaqë të shtunën para rrënojës së Shtëpisë së Kulturës në Runik të Skenderajt.
Performanca e paralajmëruar si ndërhyrja e parë e këtij niveli nga Halilaj në një hapësirë publike, tubon mbi 30 aktorë e muzikantë. Titulli i saj nuk është vënë krejt rastësisht. “Shkrepëtima”, siç ishte shkruar shkreptima, ka qenë titulli i një reviste multietnike të publikuar gjatë viteve ‘70 e ‘80 nga mësuesit e nxënësit e Runikut.
Hana Halilaj, përgjegjëse për komunikim e fondacionit “Hajde” – që ka organizuar performancën bashkë me Departamentin e Edukimit të fondacionit “Merz” organizuan punëtorinë “Si Okarina e Runikut” në shkollën fillore “Shotë Galica” në Runik – ka thënë se performanca që do ta sjellë Halilaj, funksionon si shkëndijë në kërkim të inicimit të vetëdijes kulturore dhe transformimeve shoqërore në komunitetin e tij.
“Skena e performancës do të animohet nga skulptura lëvizëse, projeksione të dritave dhe një skenografi e jashtëzakonshme e krijuar prej Petrit Halilajt nga rrënojat e ndërtesës, i inspiruar nga kujtimet kolektive të qytetarëve të Runikut. ‘Shkreptima’ do të risjellë fragmente nga disa prej dramave më të njohura shqiptare që janë performuar në teatrin e këtij objekti nga aktorët amatorë të Runikut gjatë viteve ‘80”, ka thënë Halilaj. Aty përfshihen “Toka jonë” nga Kolë Jakova, “Cuca e Maleve” e Loni Papës, “Nita” e Josip Relës dhe “Hakmarrja” e Jusuf Kelmendit.
Fragmentet e përzgjedhura për këtë performancë do të performohen nga Donikë Ahmeti, Edlir Gashi, Tristan Halilaj, Rrezarta Haziraj, Qendresë Kajtazi, Bislim Muçaj, Agnes Nokshiqi, Behie Murtezi, Ermal Sadiku, Edon Shileku dhe Alketa Sylaj.
“Shkrepëtima” do të përfundojë me koncert të Fatime Kosumit, muzikante nga Kosova, e cila muzikën e lidh direkt me ndikimin që ka tradita në shoqërinë moderne (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<106>
Title:<https://www.koha.net/showbiz/103207/thehet-zemra-kenga-e-re-nga-ryva-kajtazi-e-shqipri-kelmendi/>
Content:<
“Thehet zemra” titullohet kënga e re e dyshes Ryva Kajtazi dhe Shqipri Kelmendi.
Këngëtarët ishin të ftuar sot në emisionin Express në KTV me ç’rast zbuluan detaje rreth realizimit të këtij projekti, dhe planeve të tyre të ardhshme.

>
Index:<107>
Title:<https://www.koha.net/showbiz/103200/dj-geek-e-argjentina-publikojne-sekretin/>
Content:<
Këngëtarja e njohur shqiptare, Argjentina Ramosaj, ka publikuar projektin e saj më të ri me titull “Sekreti”, të cilën e ka lansuar në bashkëpunim me DJ Geek.
Për tekstin dhe melodinë është kujdesur Vig Poppa.
Videoklipin e ka realizuar “Imagine Films”.

>
Index:<108>
Title:<https://www.koha.net/showbiz/103189/sinan-vllasaliu-sjell-kengen-e-re-o-daj-o-daj/>
Content:<
Këngëtari i njohur Sinan Vllasaliu ka publikuar projektin e tij të ri me titull “O daj o daj”.
Për muzikën dhe orkestrimin është kujdesur Wirusi dhe Granit Gashi.
Teksti është shkruar nga Ghulo, ndërsa videoklipin e ka realizuar “Redmediaks”.

>
Index:<109>
Title:<https://www.koha.net/showbiz/103182/mila-kunis-thote-se-urren-rrjetet-sociale/>
Content:<
Aktorja e “Friends with Benefits”, Mila Kunis nuk ka përdorur rrjetet sociale Facebook dhe Instagram, për shkak se ajo nisi të urrejë se si platforma nisi të bëhej “gjithçka rreth asaj se kush po bëhej më i zhurmshëm, kush bëhet më i zemëruar dhe negativ”.
Ndërkohë, Mila Kunis së fundi zbuloi se ajo fitoi besimin dhe bëri “selfi të shkëlqyeshme” pasi u bë nënë e Wyatt dhe Dimitrit, transmeton kp.
“Duke ditur se do të kem fëmijë që do të jenë sikur unë, isha e detyruar të heqë dorë nga shumë gjëra të mia dhe tash jam e lumtur me këtë”, tha ajo e pyetur se si ka ndryshuar nga koha pas lindjes së fëmijëve.
>
Index:<110>
Title:<https://www.koha.net/showbiz/103177/damon-ne-filmin-e-ri-do-te-luaje-rolin-e-miliarderit-qe-ishte-falur-nga-clintoni/>
Content:<
Aktori 47-vjeçar besohet të jetë në bisedime për rolin kryesor në filmin biografik të bazuar në autobiografinë “The King of Oil: The Secret Lives of Marc Rich”.
Matt Damon do të luajë si Marc Rich, miliarderi i njohur që ishte falur nga presidenti Bill Clinton në ditën e tij të fundit të qëndrimit në zyrë, në atë që ishte provuar të jetë një vendim kontrovers për liderin.
Marc ishte tregtari më i pasur dhe më i fuqishëm i shekullit të kaluar dhe në vitin 1983 ishte akuzuar për 65 raste kriminale, përfshirë edhe evazionin e taksave, transmeton ksp.
Autobiografia jep edhe detaje të marrëveshjeve ilegale të Marcut me Iranin gjatë krizës së pengjeve dhe bashkëpunimin e tij të heshtur me qeveritë amerikane, kubane dhe atë të Izraelit.
>
Index:<111>
Title:<https://www.koha.net/showbiz/103127/bebe-rexha-nuk-ndalet-publikon-kengen-e-re/>
Content:<
Bebe Rexha vazhdon të publikojë projekte të reja muzikore nga albumi i ri “Expectations”. Ajo ka sjellë këngën “Sad” që i dedikohet mendimeve që ka njeriu sa herë që qëndron në vetmi. Së bashku me të ka publikuar edhe “Pillow”, “Grace”, “Pillow” dhe “Shining Star”.
E përkthyer në shqip “Sad” do të thotë ‘e mërzitur’. Tekstet janë shkruar nga vetë artistja mund të kenë lidhje me gjendjen e saj emocionale, por ende nuk është konfirmuar diçka e tillë.
Këngët janë vetëm në versionin audio dhe tekst, ndërsa nuk dihet nëse do vijnë me klip muzikor. Ka vetëm pak ditë që Bebe ka publikuar projektin “I’m a mess” në po të njëjtin version.
Duket se Bebe nuk do të ndalet dhe ky do të jetë viti i saj për sukseset në tregun e muzikës.

>
Index:<112>
Title:<https://www.koha.net/showbiz/103113/vajza-10-vjecare-e-jennifer-lopez-shkruan-liber/>
Content:<
Duket sikur jo vetëm gjiganti latin Jennifer Lopez është i talentuar për biznes.
Vajza e saj 10-vjeçare, Emma, ka plane dhe ide serioze, transmeton KosovaPress.
Ajo tashmë kishte takimin e saj të parë të biznesit për botimin e një libri.
"Sot është një ditë shumë e veçantë, Emma dhe unë do të kemi takimin tonë të parë me botuesit. Ne jemi shumë të ngazëllyer, sot kemi gjithsej tre takime", tha këngëtarja dhe aktorja e famshme.
>
Index:<113>
Title:<https://www.koha.net/showbiz/103077/akuza-te-reja-per-ngacmim-seksual-ndaj-kevin-spacey/>
Content:<
Policia po heton për 3 akuza të tjera për ngacmim seksual ndaj aktorit Kevin Spacey. Nga muaji shkurt e deri në prill të këtij viti, policia ka marrë të tjera akuza ndaj aktorit amerikan, për ngacmim seksual ndaj meshkujve në Londër dhe Gloucester.
Denoncimet e reja e çojnë në 6 numrin e akuzave për ngacmime seksuale ndaj Spacey, për të cilat policia në Londër ka nisur hetimet, transmeton tch.
“Scotland Yard” nuk ka konfirmuar ende emrat e personave që kanë ngritur akuzat, por ajo që dihet është se ngacmimi i parë është raportuar në “Westminster” në vitin 1996; i dyti në Lambeth në vitin 2008; ndërsa i treti në Gloucester, 5 vite më parë.
Aktori 58-vjeçar, fitues i çmimit “Oscar”, është akuzuar për ngacmime të tilla seksuale nga më shumë se 30 meshkuj. Akuza e parë ndaj tij erdhi nga aktorit Anthony Rapp, në nëntor të vitit 2017, i cili sqaroi se aktori e ka ngacmuar në vitin 1986, kur ai ishte vetëm 14 vjeç, ndërsa Spacey 26.
Aktori Anthony Rapp akuzoi Kevin Spacey për agresion seksual në vitin 1986.
Ky i fundit tha se nuk mbante mend të ketë ndodhur një ngjarje e tillë, por më vonë kërkoi ndjesë publike. Spacey ka fituar dy çmime “Oscar”, për performancën e tij në filmin “American Beaty” në vitin 2000 dhe në filmin “Usual Suspects” në vitin 1996.
>
Index:<114>
Title:<https://www.koha.net/showbiz/103050/edhe-eleni-foureira-me-koncert-ne-tirane-pas-rita-ores-e-ermal-metes/>
Content:<
Pas Rita Orës dhe Ermal Metës një tjetër shqiptare, që po shkëlqen me muzikën e saj, do të performojë në Tiranë.
Ajo është Eleni Foureira, e cila në datën 25 korrik do të japë koncert në sheshin “Skënderbej” së bashku me shumë artistë të tjerë në një mbrëmje të paharrueshme në “Coca-Cola Summer Fest”. Lajmi është bërë i ditur nga vetë kryetari i bashkisë së Tiranës, Erion Veliaj.
Foureira është një ndër artistet e cila po bën një bujë mjaft të madhe në Greqi, duke u dëgjuar kudo në radio, makina dhe diskoteka.
Këtë vit ajo përfaqësoi Qipron në Eurovizion, pasi panelistët grekë nuk pranuan që ajo të jetë përfaqësuesja e tyre.
Emri i saj i vërtetë është Entela Fureraj. Ajo është me origjinë nga Fierii, një qytetëz i vogël pranë qytetit të Fierit.
Prindërit e Elenit quhen Kristaq dhe Marjeta. Ajo ka lindur në Fier më 7 mars 1987. I ati i saj është Vlonjat dhe e ëma nga Patosi një qytet i vogël pranë Fierit.
Eleni deri para disa vitesh ka fshehur origjinën e saj për shkak të frikës nga racizmi, por që e deklaroi hapur vendlindjen e saj duke shkaktuar një bujë mjaft të madhe në media.

>
Index:<115>
Title:<https://www.koha.net/showbiz/103042/dua-ia-kalon-rites-me-ndjekes-ne-instagram/>
Content:<
Dua Lipa ka kaluar Rita Orën për nga numri i ndjekësve në rrjetin social Instagram.
Me vetëm tre vjet në muzikë, Dua numëron mbi 13.7 milionë ndjekës, për dallim nga Rita që ka gjithsej 13.6 milionë ndjekës, edhe pse është në biznesin e muzikës tash e shtatë vjet, transmeton Express në KTV.
Lipa me këngën e saj “New Rules” ka bërë që e gjithë bota t’i ketë sytë kah ajo dhe qysh prej kohës kur është lansuar, numri i ndjekësve të Duas ka kaluar shifra milionëshe.
Ndjekësit në Instagram janë bërë një lloj “matësi” për famë, kjo duke e ditur ase sa rëndësi kanë sot rrjetet sociale në karrierën e një artisti.
>
Index:<116>
Title:<https://www.koha.net/lifestyle/103204/si-te-mbrohen-te-moshuarit-nga-temperaturat-e-larta/>
Content:<
Temperaturat e larta që mbretërojnë në sezonin e verës ndikojnë negativisht në organizmin e njeriut sidomos te të moshuarit.
Ekspozimi në diell për një kohë të gjatë ndikon në dehidratim të organizmit përcjellë me ngërçe, vjellje, çrregullime diarreje, skuqje dhe djegie të lëkurës duke komplikuar sistemin kardiovaskular deri në insufiçiencë renale.
Institutit Kombëtar të Shëndetësisë Publike, këto janë masat e rekomanduara mbrojtëse për shëndetin e personave të moshuar gjatë ekspozimit ndaj temperaturave të larta të ajrit mbi 30°C, posaçërisht për të moshuarit me sëmundje kardiovaskulare dhe sëmundje tjera kronike.
1. Personat e moshuar nuk duhet të ekspozohen në rrezet e diellit në intervalin kohor prej orës 10.00-17.00, sidomos jo të moshuarit me sëmundje të zemrës ose ata me diabet;
2. Gjatë daljes nga shtëpia të moshuarit detyrimisht duhet ta mbrojnë kokën me kapelë ose shall; rrobat duhet të jenë të holla, komode, prej liri ose pambuku dhe me ngjyra të çelëta;
3. Është e domosdoshme marrja e 2 litrave lëngje gjatë ditës, qoftë si 8 gota ujë ose në formë supe ose qaji; po ashtu duhet anashkaluar ushqimin e fërguar, shumë të njelmët ose të ëmbël ose me mëlmesa të shumta, ndërsa duhet marrë shumë pemë dhe perime sezonale;
4. Përveç këshillave të marra nga mjeku për përdorimin e barnave, tek të moshuarit është e domosdoshme matja më e shpeshtë e tensionit arterial;
5. Paraqitja e kokë dhimbjes, mundimit, marramendjes dhe dehidrimit, tharjes së gojës dhe lëkurës, janë shenja alarmante për të moshuarin, sidomos kur është i sëmurë dhe ka paaftësi funksionale; atëherë doemos i sëmuri geriatrik duhet të lajmërohet tek mjeku i tij familjar ose në qendrën më të afërt emergjente;
6. Anëtarët e familjes, miqtë, fqinjët dhe anëtarët e OJQ-ve të cilët kujdesen për të moshuarit gjatë muajve të nxehtë të verës duhet doemos më shpesh të kontaktojnë me të moshuarit, e në raste të paaftësive funksionale edhe disa herë gjatë ditës;
7. Në rast se del jashtë shtëpisë/banesës ku jeton, i moshuari duhet detyrimisht të bartë me vete të dhënat elementare, emrin dhe mbiemrin, vitin e lindjes, adresën e banimit, numrin e telefonit të personit kontaktues, i cili mund të kontaktohet lidhur me këtë person të moshuar;
8. Më e rëndësishmja është mirëmbajtja e higjienës personale dhe asaj të ambientit të të moshuarit, si dhe mbikëqyrja e përdorimit të barnave në mënyrë të rregullt;
9. Është i domosdoshëm aktiviteti fizik dhe psikik i të moshuarit, sidomos ecja e vazhdueshme në orët e para të mëngjesit ose në mbrëmje, qëndrimi sa më i gjatë në natyrë (park, shëtitore etj).
10. Nëse i moshuari ka vështirësi për të lëvizur për shkak të pamjaftueshmërive funksionale, atëherë duhet bërë ajrosjen shumë orëshe të hapësirave ku qëndron i moshuari.
>
Index:<117>
Title:<https://www.koha.net/lifestyle/103185/te-ndash-apo-te-mos-ndash-me-te-tjeret/>
Content:<
Në një studim shumëpjesësh, hulumtuesit i vëzhguan së pari ndërveprimet e fëmijëve gjatë lojës së lirë në mjediset e klasës dhe më pas kërkuan nga fëmijët t’i emërojnë miqtë e tyre më të mirë në klasë.
Përveç kësaj, ata e regjistruan një marker fiziologjik për testosteronin e paralindjes. Antropologët argumentojnë se niveli i testosteronit të pranishëm gjatë shtatzënisë çon në një “efekt të maskulinizimit” si tek meshkuj ashtu edhe tek femra, si në nivel fiziologjik ashtu edhe në raport me strategjitë e sjelljes, transmeton Koha.net.
Në një eksperiment të kontrolluar të sjelljes, fëmijët patën mundësi të shumta të zgjidhnin midis dy shpërndarjeve të ndryshme të burimeve të vlefshme, kryesisht stikerët xixëllues: ata mundën ta zgjedhnin opsionin egoist, në të cilin vetëm ata vetë e morën një stiker, ose opsionin prosocial, i cili e siguroi një stiker për ta si dhe për fëmijën partner.
Në nivelin e grupit, fëmijët e zgjodhën opsionin prosocial më shpesh kur ishin në grup me një fëmijë tjetër sesa në një situatë jo-sociale të kontrollit, ku e luajtën lojën vetëm. Megjithatë, ka pasur edhe dallime në mes të fëmijëve.
Fëmijët që kishin pak partnerë të ndërveprimit dhe si rezultat status jo shumë të lartë në grupin social, e kishin një tendencë të ndanin më shumë, dhe fëmijët me nivele veçanërisht të larta të testosteronit të paralindjes ndanin dukshëm më pak. Nëse dikush e konsideron mbajtjen e burimeve nga të tjerët si një strategji konkurruese dhe maskulinizuese, dhe ndarjen e burimeve si një strategji bashkëpunuese dhe më femërore, këto rezultate janë një provë e mëtejshme për “efektin maskulinizues” të testosteronit të paralindjes. Çuditërisht, partnerizimi i fëmijëve me një mik apo me ndonjë fëmijë të cilin asnjëri prej tyre nuk e kishte emëruar si mik nuk kishte efekt në tendencën e tyre për të ndarë.
“Rezultatet tona tregojnë se fëmijët e shkollave fillore tashmë e kanë një prirje të fortë për përfitim të të tjerëve. Në të njëjtën kohë, sjellja e tyre ndikohet nga pozicioni i tyre në grupin shoqëror. Këtu do të ishte interesante të dimë nëse faktorët e njëjtë ndikuan gjithashtu edhe në fëmijët më të vegjël ngjashëm. Aktualisht po e hulumtojmë këtë çështje me studime pasuese”, konkludon Horn.
>
Index:<118>
Title:<https://www.koha.net/lifestyle/103118/me-ndihmen-e-vetem-nje-rregulli-lironi-veten-nga-fryrja-e-stomakut/>
Content:<
Sipas një studimi të ri, koha e ngrënies mund të jetë po aq e rëndësishme sa ushqimi që futni në trupin tuaj.
Shujtat në periudhën ndërmjet orës 10 dhe 18, mund t&#39;ju ndihmojë të humbni më shumë peshë se sa një darkë e ekuilibruar, sipas një studimi të publikuar në revistën Nutrition and Aging Healthy, transmeton KosovaPress.
Studimi i ri shqyrtoi efektin e ushqimit gjatë periudhës tetë orësh, veçanërisht prej orës 10 deri në 18, te njerëzit me mbipeshë.
U konstatua se edhe pa llogaritur kaloritë, të rriturit që hanin gjatë kësaj periudhe kohore humbën peshë më shumë se ata që hanin ushqim brenda periudhës kohore 10 apo 11 orë në ditë.
Nutricionistja Janet Hyde thotë se ngrënia brenda një kohe të kufizuar mund të jetë edhe sekreti i stomakut të sheshtë.
"Duke praktikuar këtë dietë, të njohur si ushqim i kufizuar kohor, ju mund të zvogëloni fryrjen dhe të keni një stomak të sheshtë", tha ajo.
>
Index:<119>
Title:<https://www.koha.net/lifestyle/103109/si-te-shmanget-djersitja-dhe-aroma-e-keqe-e-kembeve/>
Content:<
Bartja e mbathjeve të mbyllura gjatë periudhës së verës shkakton djersitje dhe erë të pakëndshme të këmbëve.
Bakteret janë fajtori kryesor për shfaqjen e aromave të pakëndshme, dhe gjëja themelore sigurisht që është higjiena e mirë. Para se të mbathni këpucë të verës, lani mirë këmbët dhe thani mirë. Mos harroni, çdo lagështi është vend ideal për zhvillimin e baktereve.
Për të mbajtur këmbët tuaja të thata pas disa orësh që keni mbathur këpucë, përdorni pudër për këmbët.
Në këpucët me aromë të pakëndshme mund të vendosni një copë letre prej alumini në të cilën më parë derdhni kafen e bluar. Në vend të kafesë ju gjithashtu mund të vendosni një qese filtri çaji ose lëvore portokalli. Ju do të shihni se si do të largohet era e pakëndshme.
Ju mund të vrisni bakteret duke lyer brendinë e këpucëve me një leckë të vendosur në alkool.
>
Index:<120>
Title:<https://www.koha.net/lifestyle/103053/obsh-ja-paralajmeron-qe-zyrtarisht-jemi-ne-rruge-drejt-pandemise-globale/>
Content:<
Po ballafaqohemi me një problem. Problem serioz. Çdo moment, një pandemi globale jetëkërcënuese mund të shfaqet dhe ta zhdukë një numër të konsiderueshëm të jetëve njerëzore në këtë planet.
Numri i të vdekurve do të ishte katastrofik; një sëmundje mund t’i shkaktojë 100 milionë të vdekur.
Duket si një ëndërr e tmerrshme. Duket si diçka që nuk mund të jetë e vërtetë. Por është. Informacioni vjen nga Tedros Adhanom, drejtori i përgjithshëm i Organizatës Botërore të Shëndetësisë, transmeton koha.net.
Ai foli para pak ditësh në Samitin e Qeverive Botërore në Dubai, dhe sipas vlerësimit të tij, gjërat nuk duken mirë.
"Ky nuk është një skenar i ardhshëm i një makthi", tha Tedros (siç preferon ai të quhet nga tradita etiopiane).
"Kjo është ajo që ndodhi saktësisht 100 vjet më parë gjatë epidemisë së gripit spanjoll". Një heshtje ra mbi të gjithë audiencën ndërsa ai vuri në dukje se mund të ballafaqohemi përsëri me një shkatërrim të tillë, ndoshta qysh tani.
Tedros ishte po aq empatik sa edhe serioz kur fliste: "Një epidemi shkatërrimtare mund të fillojë në çdo vend në çdo kohë dhe të vrasë miliona njerëz, sepse ne ende nuk jemi të përgatitur. Bota mbetet e ndjeshme".
Cili është shkaku i kësaj ndjeshmërie të madhe? A është pamundësia jonë për ta shmangur Ebolën? Incidentet në rritje të tërbimit në popullatat e kafshëve? Numri në rritje i rasteve me HIV dhe AIDS?
Jo. Sipas Tedros, kërcënimi nga pandemia globale vjen nga apatia jonë, nga refuzimi ynë i vendosur për të vepruar për ta shpëtuar veten - një refuzim që e gjen zemrën e tij në indiferencën tonë dhe lakminë tonë.
"Mbulimi shëndetësor universal është kërcënimi më i madh për shëndetin global", deklaroi Tedros.
Derisa audienca lëvizte në ulëset e tyre në mënyrë të pakëndshme, ai vuri në dukje se, pavarësisht faktit se mbulimi shëndetësor universal është "brenda mundësive" për pothuajse çdo komb në botë, 3.5 miliardë njerëz ende nuk kanë qasje në shërbimet thelbësore shëndetësore.
Pothuajse 100 milionë janë të shtyrë në varfëri të skajshme për shkak të kostos së pagesës së kujdesit shëndetësor nga xhepat e tyre.
Rezultati? Njerëzit nuk shkojnë te mjeku. Ata nuk kërkojnë trajtim. Ata sëmuren. Ata vdesin. Dhe kështu, siç shpjegoi Tedros, "sinjalet më të hershme të një shpërthimi nuk vërehen".
Mbikëqyrja është një nga format më jetike të mbrojtjes që mund të ofrojnë agjencitë publike të shëndetit publik, por këto agjenci mbështeten në paratë e qeverive të cilave u shërbejnë.
Dhe në Shtetet e Bashkuara, të cilat aktualisht po ballafaqohen me një sezon me seriozitet rekordthyes të gripit, Qendrat për Kontrollin dhe Parandalimin e Sëmundjeve (CDC) njoftuan kohët e fundit se do t’i reduktonin për 80 për qind programet e tyre të parandalimit të epidemisë.
Programet për parandalimin e sëmundjeve infektive, si Ebola, po reduktohen në 39 nga 49 shtetet ku kanë qenë aktive, sipas “The Washington Post”.
Arsyeja? Shumë thjesht, qeveritë po i tërheqin paratë nga këto programe dhe nuk është e qartë nëse më shumë fonde do të ndahen ndonjëherë - të paktën, jo në SHBA gjatë administratës aktuale.
Kjo mund të duket paksa e pakuptimtë. Por, siç theksoi Tedros, shumë shpesh "e shohim shëndetin si një kosto për t&#39;u kursyer dhe jo një investim që duhet ushqyer".
Përveç asaj që është e qartë - shmangia e një pandemie globale që e shkatërron njerëzimin - shoqëritë e shëndetshme janë të favorshme për arsye që janë më ekonomike sesa epidemiologjike.
"Përfitimet e mbulimit universal të shëndetit shkojnë shumë përtej shëndetit", tha Tedros. "Sistemet e forta shëndetësore janë thelbësore për ekonomitë e forta."
Ne e dimë se cilësia e kujdesit para dhe pas lindjes të cilën një person e merr kur lind një fëmijë ka ndikim të drejtpërdrejtë në atë se sa shpejt janë në gjendje të kthehen në punë (nëse zgjedhin).
Nëse duam që fëmijët tanë të rriten mjaft shëndetshëm për t&#39;u bërë anëtarë funksionalë, kontribues të shoqërisë, atëherë cilësia e kujdesit shëndetësor që ata e marrin nga lindja gjatë fëmijërisë nuk mund të nënvlerësohet.
"Ne nuk e dimë se ku dhe kur do të ndodhë pandemia e ardhshme globale", tha Tedros, "por e dimë se do të ndikojë tmerrshëm si për jetët njerëzore, ashtu edhe për ekonominë".
Derisa Tedros e pranoi se nuk ka garanci që një ditë do ta krijojmë një botë krejtësisht pa pandemi, ajo që është brenda mundësive tona - nëse kemi investime dhe mbështetje - është një botë ku njerëzit, jo patogjenet, mbesin nën kontroll.
Mund të bëjmë më mirë se kaq. Dhe nëse shumica prej nesh dëshirojmë të mbijetojmë në një afat të gjatë, duhet të bëjmë më shumë se kaq.

>
Index:<121>
Title:<https://www.koha.net/auto/103210/modeli-3-debuton-ne-evrope-kete-muaj/>
Content:<
Modeli i fundit i kompanisë Tesla do të paraqitet para publikut të ngjarjes “Goodwood Festival of Speed” që do të mbahet në Britani nga 12 deri më 15 korrik.
Prototipi i modelit 3 kishte premierën në SHBA në pranverën e vitit 2016 dhe publiku evropian do ta shohë këtë veturë në terren për herë të parë dy vjet më vonë.
Gjatë fundjavës së Goodwoodit, një kopje e modelit më të lirë të Teslës do të ekspozohet për vizitorë, transmeton ksp. Ndonëse kjo ngjarje ndodhet në ishull, vetura do të ketë një timon në të majtë, që do të thotë se është një version për pjesën kontinentale të Evropës.
Prodhimi i Model 3 për tregjet e vendeve në të cilat drejtohen në anën e majtë të rrugës, si Britania e Madhe dhe Australia, do të fillojë vetëm në vitin 2019.
Modeli 3 duhet të jetë në dispozicion të klientëve evropianë në të gjitha variantet që do të jenë në dispozicion në SHBA, duke përfshirë dy versione me dy motorë elektrikë, por edhe opsionin bazë, më të lirë, që ende nuk është në dispozicion.
Çmimi i veturave në Evropë nuk është bërë i ditur deri më tani, por Modeli 3 më i pranishëm në SHBA do të kushtojë 35,000 dollarë, duke mos llogaritur subvencionet shtetërore.
Përndryshe, modeli i parë do të mundësohet nga dy motorë elektrikë me autonomi më të madhe lëvizëse dhe përshpejtim nga 0 deri në 100 kilometra në orë për 4,5 sekonda. Në variantin e dytë, fokusi do të jetë në performancë, kështu që do të jetë në gjendje të arrijë deri në 100 km/h për 3,5 sekonda dhe me një shpejtësi maksimale prej 250 km/h.

>
Index:<122>
Title:<https://www.koha.net/auto/103153/keshtu-duket-interieri-i-audi-e-tron-te-ri/>
Content:<
Në fund të muajit të kaluar, është raportuar se premiera e modelit të ri E-tron të Audit është shtyrë.
Tani, ndërsa jemi duke pritur terminin e ri për premier, ky prodhues gjigant i veturave sot ka publikuar një set fotografish në të cilat shihet interieri i këtij modeli, transmeton Koha.net.
Së fundmi, disa media gjermane raportuan se versioni Audi E-tron më i lirë në tregun gjerman do të kushtojë rreth 66,000 euro.

>
Index:<123>
Title:<https://www.koha.net/auto/103107/amerikanet-nuk-heqin-dore-nga-vw/>
Content:<
Rritja e çmimit të karburantit dhe normës së interesit nuk mund të pengojë rritjen e shitjeve të makinave në SHBA në gjysmën e parë të vitit 2018, sipas AP.
Shitjet u rritën 1.8 për qind në gjashtë muajt e parë dhe vetëm në qershor u rritën me rreth 5 për qind në bazë vjetore, transmeton kp.
Analistët thonë se kjo rritje është nxitur nga besimi i fortë i konsumatorit dhe papunësia e ulët.
Sipas të dhënave të portalit Edmunds, rritje më të madhe në gjashtë muajt e parë shënoi VW 7,2 për qind, pasuar nga Nissan 4,8%, Fiat Crysler 4,5%, General Motors 4,2%, etj.
>
Index:<124>
Title:<https://www.koha.net/auto/103089/seati-teston-superveturen-elektrike-cupra-e-racer-me-670-kuajfuqi/>
Content:<
SEAT kishte tërhequr të gjithë vëmendjen në panairin e veturave para disa muajsh në Gjenevë, me një super version sportiv të Cupra e-Racer.
I ndërtuar të jetë vetura e parë elektrike për gara, pasuar nga premiera e tij në Zvicër, ky supermodel ka udhëtuar drejt Zagrebit të Kroacisë për të bërë testin e parë të tij në pistë, transmeton koha.net.
SEAT e-Racer i cili fillimisht kishe 300 kilowatt (402 kuajfuqi), tani me shumë përditësime motori i tij elektrik prodhon hiç më pak se 670 kuajfuqi.
SEAT e-Racer shpejtësinë nga 0 në 100 kilometra në orë e arrin për 3.5 sekonda ndërsa 201 kilometra për 8.2 sekonda ndërsa shpejtësia maksimale e tij nuk është zbuluar.

>
Index:<125>
Title:<https://www.koha.net/tech/103192/samsung-muajin-e-ardhshem-sjell-televizore-8k/>
Content:<
Kompania jugkoreane për herë të parë ka prezantuar modelet më të reja të televizorëve të tij me rezolucion të lartë 8K, pavarësisht asaj se 4K sapo ka nisur të bëhet i popullarizuar.
Gjatë panairit QLED & Advanced Displays në Los Anxhelos, Samsung po ashtu ka shprehur dëshirën të popullarizojë televizorët 8K, me mundësi të prezantimit gjatë panairit të panairit IFA 2018 në Berlin.
Linja e parë televizive 8K TV do të ketë modele prej 65, 75 dhe 82-inç, ndërsa modeli 92-inç mund të bëhet gjatë vitit 2019. Madhësia e këtyre televizorëve duhet të sjellë freskimin 120Hz, por nuk është e sigurt se kjo do të arrihet, transmeton ksp.
Linja e dytë e planifikuar nuk ka një datë të daljes indikative, por pritet gjatë vitit të ardhshëm. Linja do të jetë disi më e lirë, me modelet 65-inç dhe 75-inç dhe 60 Hz.
Linja e parë e televizorit 8K mund të jetë gati tashmë në gusht, dhe aktualisht nuk ka asnjë informacion zyrtar për çmimin e mundshëm të televizorëve në hyrje.
>
Index:<126>
Title:<https://www.koha.net/tech/103181/keshtu-mund-te-duket-iphone-2018-6-1-inc-dhe-iphone-x-i-ri/>
Content:<
Fotografitë e reja, të cilat janë shfaqur në internet sot, tregojnë se si mund të duken dy nga tre modelet e reja të iPhonet të cilat priten të lansohen këtë vit. Dizajni i këtyre dy modeleve në këto fotografi është i bazuar sipas informacioneve në lidhje me ta, të cilat janë shfaqur kohëve të fundit.
Këto fotografitë i ka publikuar uebfaqja NieuweMobiel.nl, dhe shfaqin pamjen e mundshme të iPhone X-it për vitin 2018 si dhe të modelit iPhone me ekran 6.1-inç LCD, transmeton Koha.net.

Apple për këtë vit planifikon të lansojë tri modele të reja të iPhonet: iPhone X 5.8-inç OLED (pasardhësi i iPhone X aktual), iPhone 6.1-inç me ekran LCD si dhe iPhone X Plus me ekran 6.5-inç OLED.
Siç mund të shohim nga fotografia, çmimi i ulët në modelin iPhone me ekran LCD do të arrihet duke hequr disa nga funksionet kryesore, si sistemin me dy kamera, përcjell Koha.net. Prerja (notch) e ekranit është ende e pranishme si dhe ekrani edge-to-edge pa skanerin për gishta.

Të tri telefonat e rinj iPhone 2018 pritet të lansohen në muajin shtator të këtij viti, ndërsa në treg do të jenë në dispozicion nga muaji tetor.
>
Index:<127>
Title:<https://www.koha.net/tech/103129/celulari-i-pare-huawei-me-8gb-ram/>
Content:<
Huawei ka zbuluar Honor 10 GT, që do të jetë celulari i parë i markës me 8 GB RAM.
Paraardhësi i tij, Honor 10, që u lançua në muajin prill në Kinë dhe në maj në të gjithë botën, kishte deri në 6 GB RAM, transmeton tch.
Përveç RAM-it të shtuar, celulari Honor 10 GT do të jetë identik me Honor 10. Ai ka një procesor Kirin 970, bateri 3400 mAH dhe kamera 24-megapixel.
Ky “smartphone” do të dalë në treg në Kinë në datën 24 korrik. Ende nuk ka një çmim zyrtar për të, por mendohet se do të kushtojë rreth 400 dollarë.
>
Index:<128>
Title:<https://www.koha.net/tech/103120/aplikacionet-e-rrjeteve-sociale-qellimisht-krijojne-varesi-te-perdoruesit/>
Content:<
Kompanitë e rrjeteve sociale qëllimisht janë duke i bërë përdoruesit të varur nga produktet e tyre për t’u rritur financiarisht, raporton bbc.
“Është sikur ata të jenë duke marrë kokainë të sjelljes dhe duke e spërkatur atë në të gjithë platformën e tyre, e kjo gjë është ajo që i mban ata që të kthehen, përsëri, përsëri e përsëri”, ka thënë ish-punëtori i ‘Mozilla’ e ‘Jawbone’, Aza Raskin.
“Pas çdo ekrani të telefonit tuaj, ka në përgjithësi mbi 1 mijë inxhinierë që kanë punuar në këtë gjë duke bërë maksimumin për varësi”, ka shtuar ai, transmeton koha.net.
Ecja nga poshtë (Infinite Scroll) në vend të ndonjë klikimi në rrjetet sociale, i lejon përdoruesit që të shikojnë përmbajtje të pafundme.
“Nëse ju nuk i jepni kohë trurit tuaj që të lidhet me impulset e juaja” thotë Mr Raskin, “ju do të vazhdoni të shikoni gjëra”.
Ai ka thënë se inovacionet i mbajnë përdoruesit duke shikuar në telefonat e tyre për shumë më gjatë sesa është e nevojshme.
“Për të marrë raundin tjetër të financimit, në mënyrë që çmimet e aksioneve të rriten, koha që njerëzit kalojnë në aplikacionin tuaj duhet të rritet” ka thënë ai.
“Kështu që, kur e keni parasysh gjithë atë presion, ju duhet të filloni të provoni të shpikni mënyra të reja që t’i mbani njerëzit që të qëndrojnë sa më gjatë që të jetë e mundur”.
>
Index:<129>
Title:<https://www.koha.net/veshtrime/103049/leksionet-e-zgjerimit-te-be-se-nga-rasti-i-kroacise/>
Content:<
Për qytetarët e vendeve të rajonit shembulli i Kroacisë do të duhej të shërbente si dëshmi se me anëtarësim në BE, ndonëse krijohen kushte më të mira për zhvillim ekonomik, nuk zgjidhen me automatizëm të gjitha problemet. Kroacia sot, krahasuar me mesataren e BE-së, është më e varfër sesa kur ishte jashtë. Por një gjë kroatët duhet ta kenë parasysh: po të mos kishin hyrë në BE para 5 vjetësh kushedi se sa do të prisnin.
Më 1 korrik janë mbushur plot pesë vjet që kur Kroacia është bërë formalisht anëtare e 28-të e Bashkimit Evropian. Në urimin e tij për këtë përvjetor, presidenti i Komisionit Evropian, Jean Claude Juncker, ka thënë se ai tashmë edhe ka harruar se kur ka qenë BE-ja pa Kroacinë dhe aq shumë është adaptuar në këtë situatë, saqë nuk do të donte t’i mungonte BE-së një komb i tillë.
Ky përvjetor i anëtarësimit të Kroacisë në BE ka shërbyer që në Kroaci të bëhen analiza se a e ka shfrytëzuar vendi sa duhet anëtarësinë në BE dhe a janë nxjerrë dobi sa duhet. Nëse pyeten qytetarët, atëherë shumica e tyre shprehen se nuk kanë ndier ndonjë ndryshim në pesë vjetët e fundit. Pak a shumë përqindja e njëjtë është e atyre që mendojnë se Kroacia ka pasur dobi dhe e atyre që mendojnë se nga anëtarësimi në BE Kroacia ka pasur pasoja negative.
Nga ana e BE-së dhe shtetet e rajonit të Ballkanit bëhen analiza se si ka shkuar procesi i zgjerimit pas anëtarësimit të Kroacisë dhe çfarë mësimesh ka nxjerrë BE-ja nga ky proces.
Për qytetarët e vendeve të rajonit shembulli i Kroacisë do të duhej të shërbnte si dëshmi se me anëtarësim në BE, ndonëse krijohen kushte më të mira për zhvillim ekonomik, nuk zgjidhen me automatizëm të gjitha problemet. Kroacia sot, krahasuar me mesataren e BE-së, është më e varfër sesa kur ishte jashtë. Por një gjë kroatët duhet ta kenë parasysh: po të mos kishin hyrë në BE para 5 vjetësh, kushedi se sa do të prisnin.
Kur kishte hyrë në BE, Kroacia ishte në recesion ekonomik, me papunësi afro 18 për qind, me deficit të tepruar buxhetor dhe me rritje të shpejtë të borxhit publik. Ndërkohë, duke shfrytëzuar fondet e BE-së dhe rritjen e bilancit tregtar, Kroacia ka arritur ta tejkalojë këtë situatë. Nuk ka më deficit të tepruar, por suficit, papunësia ka rënë në nivel rekord nën 9 për qind. Qytetarët e saj kanë gëzuar lirinë e lëvizjes, por edhe lirinë e lëvizjes së punëtorëve. Kjo ka qenë një thikë me dy tehe, sepse ndërkohë që ka ndikuar shumë në uljen e papunësisë në Kroaci, largimi i numrit të madh të kroatëve për t’u punësuar në vendet e tjera të BE-së ka shkaktuar një krizë të madhe demografike dhe e ka sjellë për herë të parë numrin e banorëve të Kroacisë nën 4 milionë. Ky eksod i ka goditur sidomos disa rajone të Kroacisë. Prandaj tash prioritet i Qeverisë kroate është që të ndalë këtë valë të largimit të të rinjve dhe të gjejë fuqi punëtore në vendet jashtë BE-së.
Kroacia e kishte rrugën shumë të gjatë dhe të mundimshme drejt BE-së. Ndaj saj Bashkimi Evropian ishte shumë më i ashpër sesa ndaj vendeve që hynë në BE para Kroacisë. BE-ja nuk donte që me Kroacinë të bëheshin lëshimet që besonte se i kishte bërë në rastin e Bullgarisë dhe Rumanisë, dy shtete që ende kanë monitorim të detyrueshëm të BE-së në fushën e rendit dhe ligjit. Kroacia kishte kërkuar anëtarësim në BE në pranverën e vitit 2003 dhe ishte bërë anëtare e BE-së dhjetë vjet më vonë.
Po shembulli i Kroacisë për vendet e rajonit mund të jetë edhe inkurajim, edhe vërejtje. Inkurajim, sepse dëshmon se sado e gjatë dhe e mundimshme të jetë rruga, në fund është e mundshme që të bëhen anëtare të BE-së. Por vërejtje mund të jetë për të dëshmuar se në këtë rrugëtim nuk ka garanci dhe ka shumë pengesa, edhe objektive, edhe politike pa asnjë arsye. Pas Kroacisë tashmë po dëshmohet se vendet e tjera që duan të bëhen anëtare të BE-së e kanë rrugën edhe më të gjatë dhe më të vështirë sesa e kishte Kroacia.
Se vazhdimi i procesit të zgjerimit të BE-së është mjaft i vështirë dëshmoi edhe takimi i fundit i Këshillit të çështjeve të përgjithshme, që në nivel të ministrave të vendeve anëtare u zhvillua në Luksemburg javën e shkuar. Në rend dite ishin konkluzionet për zgjerimin dhe për Procesin e Stabilizim Asocimit, për të cilat nuk ishte shumë e vështirë të binin dakord. Por problemi më i madh ishte të vendosej për rekomandimin e Komisionit Evropian për t’i hapur negociatat e anëtarësimit për Shqipërinë dhe Maqedoninë, dy vende të cilat, sipas vlerësimit të Komisionit Evropian, i kanë përmbushur kriteret dhe kushtet e parashikuara. Së fundmi, Maqedonia ka arritur edhe marrëveshjen për zgjidhjen e mospajtimeve për çështjen e emrit me Greqinë, ndërsa Shqipëria ka arritur përparim në reformën e drejtësisë. Por jo të gjitha vendet anëtare kanë pranuar që në këtë takim të merret vendimi përfundimtar për hapjen e negociatave.
Në vend të një date, qoftë edhe të kushtëzuar, për nisjen e negociatave, BE-ja ka dalë me një formulim se “do të hapë rrugën drejt nisjes së negociatave” dhe atë pas zgjedhjeve për Parlamentin Evropian. Kjo ka dalë të jetë maksimumi për çfarë kanë mundur të pajtohen ministrat e BE-së në takimin e tyre në Luksemburg, dhe këtë e kanë miratuar edhe shefat e shteteve dhe të qeverive në samitin e tyre të fundit në Bruksel. Qëndrim të ashpër kundër hapjes së negociatave kanë pasur Franca dhe Holanda, përderisa Gjermania e ka mbështetur hapjen e negociatave. Siç ndodh zakonisht, në BE fitojnë ata që janë kundër. Kështu që, me kërkesë të Francës dhe Holandës, Shqipërisë dhe Maqedonisë u janë dhënë disa kushte dhe u është lënë bindja se, nëse do t’i përmbushin ato, mund të nisin negociatat diku në fund të vitit që vjen. Gjithsesi kjo mund të quhet si një porosi pozitive, por jo edhe vendim çfarë pritej, e ai do të ishte vendimi i nisjes së negociatave.
Pas anëtarësimit të Kroacisë në BE, vullneti i Bashkimit Evropian për t’u zgjeruar edhe më tej është zvogëluar. BE-ja po përballet me problemet e brendshme dhe ka shembuj se si disa vende të reja, si Polonia dhe Hungaria, pasi janë bërë anëtare të BE-së tash kanë shënuar një largim nga respektimi i atyre që quhen vlera evropiane. Për të dyja këto shtete Brukseli thotë se janë në rrezik të shkeljes së parimeve themelore të sundimit të ligjit. Pra, ka vende anëtare të BE-së të cilat nuk e bëjnë atë që BE-ja kërkon nga vendet e Ballkanit Perëndimor. Kjo kurrsesi nuk do të duhej të ishte argument për vendet e BE-së. Sepse në BE pikërisht këtë e përmendin si argument kundër zgjerimit, apo së paku janë skeptikë në këtë proces.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<130>
Title:<https://www.koha.net/sport/103216/klubi-anglez-ofron-24-milione-euro-per-mbrojtesin-e-barces/>
Content:<
Goal raporton se Evertoni ka ofruar 24 milionë euro për mbrojtësin e Barcelonës, Yerry Mina.
23 vjeçari ka bërë paraqitje shumë të mira në Kupën e Botës, ku për Kolumbinë shënoi tre gola, derisa ndihmoi kombëtaren e tij të kualifikohet në 1/16 të finales së Botërorit, transmeton Koha.net.
Mina kishte dështuar të siguronte vendin e titullarit te Barcelona që nga transferimi te Palmeiras.
Barcelona është i gatshëm që ta shesë Minan në rast se arrin të përfshijë në kontratë një klauzolë për riblerjen e tij.
>
Index:<131>
Title:<https://www.koha.net/sport/103211/kante-prioritet-i-psg-se/>
Content:<
Mesfushori i Chelseat, N’Golo Kante është identifikuar si synimi kryesor i PSG-së për afatin kalimtar të verës, raporton L’Equipe.
Drejtori sportiv i PSG-së, Antero Henrique e dëshiron mesfushorin francez në Parkun e Princave për të mbuluar aspektin defansiv të ekipit, transmeton Koha.net.
Megjithatë, raportohet se çmimi i lartë i tij mbi 100 milionë euro, dhe paga e tij vjetore në mbi 12 milionë euro mund të jetë e paarritshme për PSG-në, që gjithashtu ka shprehur interesim për David Alaban e Bayern Munichut dhe Alex Sandron e Juventusit për të mbuluar krahun e majtë të mbrojtjes.
>
Index:<132>
Title:<https://www.koha.net/sport/103193/federer-kalon-ne-raundin-tjeter-te-wimbledonit/>
Content:<
Tenisti zviceran triumfoi bindshëm në këtë raund.
Roger Federer marshon drejt raundit të tretë në Wimbledon pas fitores së pastër prej 3-0 në sete ndaj sllovakut Lukas Lacko. 6-4, 6-4 dhe 6-1 ishte rezultati final i këtij takimi.
Fitore arriti edhe Milos Raoniq ndaj australianit John Millman po ashtu 3-0 në sete, 7-6, 7-6, 7-6, transmeton ksp.
Në konkurrencën e femrave, Serena Willimas kaloi në raundin tjetër pas triumfit ndaj rumunes, Alexanda Dulgheru, me rezultat 4-6, 6-0 dhe 6-1 në sete.
>
Index:<133>
Title:<https://www.koha.net/sport/103191/williani-e-deshiron-transferimin-te-barca/>
Content:<
Williani është duke shtyrë për një transferim te Barcelona, dhe agjenti i tij Kia Joorabchian gjendet në Londër për ta shtyrë Chelsean që ta shesë brazilianin, raporton Mundo Deportivo.
Ylli brazilian nuk dëshiron të humbë mundësinë që të bashkohet me Barcelonën, por Chelsea kërkon 80 milionë euro për shërbimet e tij, transmeton Koha.net.
Raportohet se Barcelona nuk dëshiron të paguajë atë shumë për një lojtar që në gusht i mbush 30 vjet, dhe po shpreson që të arrijë një kompromis, që do të përfshinte edhe uljen e pagës së Willianit.
>
Index:<134>
Title:<https://www.koha.net/sport/103190/raportet-ronaldo-perez-sjane-me-si-perpara/>
Content:<
Kampioni i Italisë, Juventus, është duke punuar për ta sjellë në Torino gjatë verës, yllin e Real Madridit, Cristiano Ronaldo.
E përditshmja spanjolle “Marca” të mërkurën ka shkruar se largimi i sulmuesit portugez është afër dhe se marrëdhënia me presidentin e Real Madridit, Florentino Perez, nuk është më e mira.
Një ditë më herët, “Marca” kishte shkruar se Bianconerët i kanë ofruar portugezit kontratë katërvjeçare, ndërsa Reali ka premtuar ulje të çmimit, pasi u raportua se klauzola e lirimit të tij është një miliard euro.
Gianluca Di Marzio i “Sky Sport Italia” që është edhe ekspert i transferimeve, ka bërë të ditur se Ronaldo e ka ftuar Juven që të bëjë ofertë për të dhe tani klubi është duke e marrë parasysh një gjë të tillë. Për ish yllin e Sportingut dhe Manchester United, thuhet se do të paguhen 100 deri në 120 milionë euro.
>
Index:<135>
Title:<https://www.koha.net/sport/103188/zyrtare-gjilani-perforcohet-me-dy-lojtare-nga-superiorja-e-shqiperise/>
Content:<
Gjilani ka konfirmuar se është përforcuar me dy futbollistë nga Kategoria Superiore e Shqipërisë.
“SC Gjilani sot ka finalizuar marrëveshjet me dy futbollistët e ardhur nga Kategoria Superiore e Shqipërisë, bëhet fjalë për mesfushorin Ansi Nika dhe sulmuesin Brunild Pepa”, thuhet në konfirmimin e klubit gjilanas, transmeton Koha.net.
Gjilani thotë se të dy lojtarët kanë përvojë të gjatë në Superiore ku janë paraqitur për skuadra të ndryshme kurse së fundmi Nika kishte mbrojtur ngjyrat e Laçit dhe Pepa të Lushnjës.
Në ditët në vijim klubi i Gjilanit thotë se do të zyrtarizojë marrëveshjet edhe me disa futbollistë të tjerë.

>
Index:<136>
Title:<https://www.koha.net/boterori-2018/103187/matuidi-thote-se-uruguai-paraqet-problem-per-francen-edhe-pa-cavanin/>
Content:<
Sulmuesi i Uruguait, Edinson Cavani, do të ishte humbje shumë e madhe nëse nuk arrin të paraqitet në çerekfinale të Kupës së Botës, por ekipi do të jetë përsëri shumë i fortë për t’u mundur, ka thënë mesfushori i Francës, Blaise Matuidi.
Duke folur para gazetarëve në qendrën stërvitore të francezëve në Istra, jashtë Moskës, Matuidi tha se sulmi i uruguaianëve do të ishte i mangët pa Cavanin, por shtoi se në fazën defensive kjo përfaqësuese është shumë e fortë.
Amerikano-jugorët kanë pësuar vetëm një gol, më së paku bashkë me Brazilin, ku po ashtu kanë shënuar katër fitore rresht. Tani ndeshjen e radhës kundër Francës e zhvillojnë në stadiumin “Nizhny Novgorod”.
Mirëpo mbrojtja e fortë e uruguaianëve mund të lëkundet nga supertalenti, 19-vjeçari Kylian Mbappe, që ka shënuar tri gola, dy kundër Argjentinës dhe një sprint për 70 metra nga i cili moment fitoi penallti. Përkrah tij do të jetë edhe Antoine Griezmann.
Kjo dyshe do të përballet me mbrojtjen e Uruguait, Jose Gimenez dhe Diego Godin.
>
Index:<137>
Title:<https://www.koha.net/boterori-2018/103186/ronaldo-e-matthaus-thone-se-brazili-del-kampion-i-botes/>
Content:<
Legjendat e futbollit Ronaldo dhe Lothar Matthaus kanë parashikuar se Brazili me sulmuesin kryesor Neymar, do të dalin kampionë të Kupës së Botës.
“Brazili natyrisht. Ndoshta është ekipi më i përgatitur dhe që e meriton më së shumti këtë Botëror. Brazili është i gatshëm pavarësisht se është shumë i kritikuar në vendin tonë”, ka thënë ylli brazilian, Ronaldo.
Ronaldo po ashtu ka folur për kritikat që i janë dhënë Neymarit, ndërsa ka shtuar se do të cilësohet si njëri ndër futbollistët më të mirë në botë.
“Nuk mendoj se Neymar duhet të brengoset për këtë gjë. Qëllimi i tij është të fitojë dhe nëse kjo arrihet, titujt individual nuk mund të mungojnë”, shtoi ai.
Matthaus që është futbollisti me më së shumti paraqitje me Gjermaninë u pajtua me këtë, dhe ka shtuar se ky Botëror ka pasur shumë futbollistë cilësor.
>
Index:<138>
Title:<https://www.koha.net/sport/103176/reali-mohon-se-ka-arritur-marreveshje-per-mbappen/>
Content:<
 Real Madridi ka mohuar raportimet se ka arritur marrëveshje për transferimin e yllit të PSG-së, Kylian Mbappe.
Në vitin e kaluar Mbappe ishte transferuar te PSG-ja në huazim, e këtë verë është kompletuar transferimi i tij i përheshëm në Parkun e Princave, transmeton Koha.net.
Ishte raportuar se Reali ka arritur marrëveshje për transferimin e 19 vjeçarit për shumën rekorde prej 272 milionë euro, megjithatë këtë e ka mohuar klubi spanjoll.
“Duke pasur parasysh informacionet e publikuara në orët e fundit se një marrëveshje ndërmjet Real Madridit dhe PSG-së për Kylian Mbappen është arritur, Real Madridi konfirmon se këto janë kategorikisht të pavërteta”, thuhet në konfirmimin zyrtare të Realit, që shton se nuk ka bërë asnjë ofertë për francezin.
Mbappe ka qenë në një formë të jashtëzakonshme në sezonin e kaluar duke shënuar 21 gola në 44 paraqitje në sezonin e tij të parë te PSG-ja.
>
Index:<139>
Title:<https://www.koha.net/boterori-2018/103174/vida-thote-se-kroacia-do-ta-fitoje-boterorin/>
Content:<
Mbrojtësi i Kroacisë, Domagoj Vida, ka thënë se ekipi i tij ka kapacitetet për të fituar Kampionatin Botëror 2018.
Kombi evropian siguroi vend në çerekfinale këtë verë duke mposhtur Danimarkën në penalti në 1/8 e finales.
Rusët i presin kroatët në çerekfinale dhe Vida thotë se ekipi i tij nuk do të ndalet, pasi synojnë të triumfojnë në fund.
“Nuk ishte ndeshja jonë më e mirë. Na solli shumë presion, sidomos pas humbjes nga Portugali në Euro 2016. E donim shumë fitore. Nuk ishte e lehtë”, ka thënë Vida. “Tani presioni është hequr pak. Duam të mposhtim Rusinë, dhe me dëshirën e Zotit, do të shkojmë deri në fund. Jemi afër. Plani ynë është të mos ndalemi tash”.
Kroacia ishte eliminuar në fazën e grupeve më 2002, 2006 dhe 2014, ndërsa kishte arritur gjysmëfinalen më 1998.
>
Index:<140>
Title:<https://www.koha.net/sport/103151/gashi-e-tahiri-optimiste-se-palestra-e-sporteve-ne-samadrexhe-te-vushtrrise-perfundon-sivjet/>
Content:<
Ministri sporteve Kujtim Gashi dhe kryetari i komunës së Vushtrrisë, Xhafer Tahiri kanë inspektuar punimet në Palestrën e Sporteve në Samadrexhë.
Pas inspektimit të punimeve, Gashi ka premtuar se ky projekt i nisur në vitet e kaluara do të përfundojë këtë vit, bëhet e ditur përmes një komunikate për media.
“Do të bëjmë përpjekje që të gjejmë fonde dhe t’i përfundojmë ndërtimet këtë vit, që ky objekt të jetë në funksion të sportistëve të Samadrexhës të cilët kanë traditë të sportit”, ka thënë Gashi, transmeton Koha.net.
Ai ka thënë se është shumë keq që ka shumë projekte të filluara në vitet e shkuara dhe të cilat ende nuk kanë përfunduar.
“Ne po bëjmë përpjekje që të përmbyllim këto projekte dhe më pas të vazhdojmë me projekte të reja”, ka deklaruar Gashi.
Po ashtu edhe Tahiri, është shprehur optimist se ky objekt do të përfundohet shpejtë dhe që ai do të jetë në funksion të sportistëve.
“Ky investim kaq kapital është shumë i rëndësishëm për sportistët e këtij fshati që ka traditë të sportit dhe sportistët e Vushtrrisë. Shpresojmë se ndërtimi i këtij objekti kapital për sportin tonë, të përfundojë brenda afateve kohore. Besojmë shumë se do të përfundohet, Ministria do të përgjigjet shumë shpejtë me fonde, që ky objekt të përfundohet dhe të jetë në funksion të sportistëve”, ka thënë Tahiri.
>
Index:<141>
Title:<https://www.koha.net/sport/103143/arsenali-i-prin-gares-per-andre-gomesin/>
Content:<
Arsenali po i prin garës për transferimin e mesfushorit të Barcelonës, Andre Gomes.
Gomesi kaloi te Barcelona nga Valencia në verën e vitit 2016, por ka dështuar të adoptohet në klubin e Barçës.
Sezonin e kaluar ai realizoi 31 paraqitje në të gjitha garat dhe sipas ESPN Unai Emery është i vendosur për transferimin e portugezit në Londër.
Tottenham Hotspur, West Ham Unitedi dhe Wolverhampton Wanderers janë klubet tjera që kanë shprehur interesim për Gomesin.
>
Index:<142>
Title:<https://www.koha.net/boterori-2018/103116/southgate-po-e-shkruan-historine-e-re-te-anglise/>
Content:<
Anglia arriti të kualifikohet në çerekfinale të Kampionatit Botëror, pas fitores ndaj Kolumbisë.
“Mallkimi” i penalltive është thyer mbrëmë, pasi Anglia ia doli që përmes penaltive të kualifikohej tutje në Kampionatin Botëror.
Kjo është hera e parë në histori që “Tre Luanët”, fitojnë një ndeshje të Botërorit pas ekzekutimit të penalltive dhe për këtë arritje është shumë i lumtur edhe trajneri Gareth Southgate.
“Ishte një moment i jashtëzakonshëm, për besimin e këtij grupi lojtarësh dhe atyre që do i pasojnë”, ka thënë Southgate. “Fituam me penalti, që ka qenë gjithnjë e pamundur për ne, por fituam edhe në një atmosferë shumë të vështirë, sepse në stadium raporti ishte 5 me 1 për tifozët e Kolumbisë dhe na dukej si ndeshje jashtë shtëpisë”.
“Sot lojtarët e mi treguan se nuk ka pse të mos krijojnë historinë e vet, nuk ka nevojë të shohim të shkuarën. Ata e kanë krijuar historinë e vet dhe unë nuk dua të kthehem herët në shtëpi”, ka theksuar ai.
>
Index:<143>
Title:<https://www.koha.net/sport/103104/interi-zyrtarizon-sulmuesin-argjentinas/>
Content:<
Interi ka kompletuar transferimin e sulmuesit argjentinas, Lautaro Martinez.
21-vjeçari ka nënshkruar kontratë pesëvjeçare me zikaltrit
Argjentinasi vjen nga klubi Racing Club.

>
Index:<144>
Title:<https://www.koha.net/sport/103094/prishtina-konfirmon-pjesemarrjen-ne-ligen-e-kampioneve/>
Content:<
Sigal Prishtina ka konfirmuar se do të marrë pjesë në Ligën e Kampionëve në basketboll për edicionin 2018/19.
Edhe pse kampion u shpall Bashkimi, është Prishtina ajo që do të përfaqësojë Kosovën në Ligën e Kampionëve. Kjo është hera e dytë që Prishtina merr pjesë në këtë garë. Prishtina do të jetë pjesë e raundit të parë kualifikues.
“Mundi e sakrificat tona për të krijuar një reputacion sa më të mirë të klubit e gjithë kombit në Evropë, po shpaguhen me këso lajme të mira. Kështu, Prishtina do të jetë ekipi i vetëm shqiptar dhe i vetmi nga rajoni jonë i Europës Juglindore ‘Basketball Champions League’, duke qenë edhe njëherë me radhë një lloj “përfaqësuese” e shqiptarëve në Evropë”, thuhet në njoftimin e klubit të Prishtinës.
“Në një konkurrencë të madhe për të qenë pjesëmarrës, në mesin e ekipeve tjera përvec Prishtinës, që do të marrin pjesë në këtë ligë janë edhe skuadrat e mirënjohura evropiane si: Besiktas, AEK, PAOK, Hapoel Tel Aviv, Estudiantes, CEZ Nymburk, Aris, Banvit, Bamberg, Olimpija, SIG Strasbourg e shume tjera. Kurse, jashte kësaj liste, kanë mbetur edhe shumë skuadra të mirënjohura, që nuk kanë arritur të sigurojnë një vend”, thuhet në njoftim.
Në edicionin e kaluar, Prishtina u eliminua në fazën e parë eliminatore të grupeve për të vazhduar në fazën e grupeve të FIBA Europe Cup.
Shorti për këtë fazë do të hedhet më 11 korrik në Zvicër.
>
Index:<145>
Title:<https://www.koha.net/boterori-2018/103088/ruset-kishin-planifikuar-ta-eliminonin-spanjen-pa-penallti/>
Content:<
Portieri i Rusisë, Igor Akinfeev, insiston se nuk ka stërvitur penalltitë me bashkëlojtarët.
Akinfeev priti dy penallti të dielën, ndërsa Rusia eliminoi Spanjën pas ekzekutimit të penalltive në 1/8 e finales dhe siguroi kalimin në çerekfinale. Rusia triumfoi 4:3, pasi koha e rregullt dhe shtesat përfunduan 1:1.
"Ne definitivisht nuk kemi stërvitur penalltitë", ka thënë Akinfeev të martën nga baza e skuadrës së Rusisë në periferi të Moskës. Akinfeev thotë se skuadra ka shpresuar ta mposhtë Spanjën në kohë të rregullt.
"Por loja isha e gjatë dhe të gjitha emocionet u larguan në ato 120 minuta", thotë portieri i CSKA Moskës.
Fitorja u përcoll me festë në gjithë Rusinë. Mirëpo Akinfeev thotë se euforia duhet të ulet tash, ndërsa Rusia do të përballet me Kroacinë në çerekfinale të shtunën. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<146>
Title:<https://www.koha.net/boterori-2018/103082/neymari-mbrohet-nga-akuzat-per-simulime-te-tepruara/>
Content:<
Sulmuesi i Përfaqësueses së Brazilit, Neymar, ka reaguar pas akuzave për simulime të tepruara në ndeshjet e botërorit "Rusia 2018".
Numri i kritikëve që po e akuzojnë Neymarin për simulim është rritur pas përfundimit të ndeshjes ndërmjet Brazilit e Meksikës në kuadër të 1/8 të finales. Brazili triumfoi 2:0 dhe u kualifikua në çerekfinale, por Neymari pati një "aktrim" në një duel me meksikanin Miguel Layun.
"Është shumë e thjeshtë, ndiej dhimbje. Nuk simuloj", ka thënë Neymar 26-vjeçar. "Është e komplikuar, nuk është diçka që mund ta kontrolloj".
Seleksionuesi i Përfaqësueses së Meksikës, Juan Carlos Osorio, ka thënë se simulimet e Neymarit nuk janë shembull i mirë për futbollin. Pos tij edhe shumë të tjerë e kanë akuzuar në këtë botëror për simulime.
Mirëpo, lojtari është i fokusuar vetëm në paraqitjet e mira dhe që ta ndihmojë Brazilin të shpallet kampion.
"Po shkelem qëllimisht dhe kundërshtarët po synojnë të më rrëzojnë me çdo kusht. Në të shumtën e rasteve, ndërhyrjet ndaj meje nuk po i bëjnë fare në top, por po tentojnë këmbën. Nuk mendoj se ndërhyrjet e tilla duhet të lejohen. Unë nuk mund të ndaloj askënd të flas për simulime. Të gjithë po flasin shumë për mua, kështu ishte edhe me Meksikën që tashmë u eliminua nga Botërori", ka shtuar Neymar. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<147>
Title:<https://www.koha.net/sport/103073/mbledhesja-e-topave-ne-wimbledon-goditet-me-top-ne-shpejtesi-217-km-h/>
Content:<
Tenisti Nick Kyrgios ka goditur një mbledhëse të topave me një top që kishte shpejtësinë 217 kilometra në orë.
Me shërbimin e tij ai e goditi vajzën që filloi të qante nga goditja që e mori në krah.
Incidenti ka ndodhur në përballjen e tenistit problematik me Denis Istomin nga Uzbekistani. Këtë takim e fitoi Kyrgios.

>
Index:<148>
Title:<https://www.koha.net/sport/103072/trafik-organesh-te-barcelona/>
Content:<
Sipas “El Confidencial”, policia spanjolle ka përgjuar katër telefonata ku ish-Presidenti i Barcelonës, Sandro Rosell pranon që organi që iu transplantua ish-futbollistit Eric Abidal u ble në mënyrë të paligjshme.
Francezi u diagnostikua me një tumor në vitin 2011 dhe u operua me urgjencë. Me mëlçinë e re ai u përmirësua ditë pas dite dhe u kthye të luajë futboll. Sot, Abidal është sekretar teknik i Barcelonës, transmeton tch.
Versioni zyrtare është se donatori ishte Gerard, një kushëri i Abidalit që është parë disa herë në publik. Por, në përgjimet telefonike të Sandro Rosell pranohet se organi është blerë në mënyrë të paligjshme.
Tashmë, pritet që të ngrihen akuza për trafik organesh.
>
Index:<149>
Title:<https://www.koha.net/boterori-2018/103069/pervoja-unike-e-te-qenit-vullnetar-ne-kupen-e-botes/>
Content:<
Sa herë që skuadrat përgatiten për të luajtur në stadiumin "Luzhniki" në Moskë, John është dëshmitar i dorës së parë se çfarë po ndodh. Ai mund të dëgjojë bisedat e lojtarëve para ndeshjes dhe të ndiejë se si tensionet rriten gradualisht, ndërsa atmosfera speciale shpërndahet nëpër stadium.
John është nga Kolumbia dhe po ndihmon si vullnetar në Botërorin 2018 në Rusi.
"Unë jam përgjegjës për të asistuar skuadrat. Sigurohem që çdo gjë është si duhet në zhveshtore, përcjell skuadrat e fotografëve në tribuna dhe jam në dispozicion për çdo pyetje që stafi përkrahës mund të ketë", thotë John.
David po ashtu është vullnetar në stadiumin "Luzhniki". Roli i anglezit si asistues i mediave është për të siguruar që gazetarët të kenë çdo gjë që iu duhet për të raportuar për ndeshjet.
"Unë kam bërë disa gjëra të lidhura me media gjatë diplomimit tim dhe kam dashur të kem një ide se si shkon puna e mediave gjatë një turneu të madh", thotë David.
John dhe David janë vetëm dy nga 17.040 vullnetarët e Komitetit Organizativ Lokal për botërorin "Rusia 2018", që janë zgjedhur mes një numri rekord aplikuesish - 176.870. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<150>
Title:<https://www.koha.net/boterori-2018/103057/belget-i-qasen-perballjes-me-brazilin-pa-presion/>
Content:<
U desh një shpëtim i madh në minutat shtesë për të arritur në çerekfinale, pas disavantazhit prej dy golave ndaj Japonisë. Por Belgjika tash mund të shikojë drejt përballjes çerekfinale të Botërorit kundër Brazilit, e lirë nga barra e pritjes.
"Kur luan kundër Brazilit, duhet të kuptosh se Brazili është skuadra më e mirë në garë", ka thënë seleksionuesi Roberto Martinez, që ka shtuar se përballja me Brazilin është ëndërr e fëmijërisë e shumë lojtarëve të tij. "Ne mund të shijojmë atë përballje nga minuta e parë. Nuk besoj se ndokush pret që ne të kalojmë në gjysmëfinale".
Belgjika ka arritur të sigurojë biletën për çerekfinale pas fitores 3:2 të hënën mbrëma në 1/8 e finales ndaj Japonisë. Në nismë të pjesës së dytë, Belgjika kaloi në disavantazh 2:0, por arriti të rikthehej dhe golin e fitores e shënoi në minutën e 94-t. Të premten në Kazan e pret përballja me Brazilin, që vlerësohet favorit i madh për të fituar Botërorin. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<151>
Title:<https://www.koha.net/boterori-2018/103046/azia-beri-pak-perparim-ne-boteror-por-jo-sa-pritej/>
Content:<
Koreja e Jugut eliminoi Përfaqësuesen e Gjermanisë dhe Japonia ishte afër për të eliminuar Belgjikën, por përfaqësueset e Azisë edhe njëherë u kthyen në shtëpi "përpara kohës". Kampionati Botëror po vazhdon pa to.
Përfaqësuesja e Japonisë dukej se do të bënte befasinë më të madhe të këtij botërori, duke eliminuar Belgjikën që po konsiderohet favorite për shkak të "gjeneratës së artë" të lojtarëve, transmeton Koha Ditore.
Por japonezët nuk ia dolën edhe pse ishin në epërsi prej dy golave kur kishin mbetur edhe gjysmë ore lojë deri në fund të takimit, që u zhvillua të hënën mbrëma dhe përfundoi 3:2 në të mirë të belgëve.
Japonia edhe pse u eliminua në 1/8 e finales, arriti të bëhet ekipi i parë nga Azia që arriti në këtë fazë prej vitit 2002 kur turneu u mbajt në këtë kontinent në këtë vend dhe në Kore të Jugut. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<152>
Title:<https://www.koha.net/boterori-2018/103034/boterori-nxjerr-ne-pah-yjte-e-brazilit-dhe-nenat-beqare/>
Content:<
Pas një këndi ku qëndronte një anëtar i një grupi kriminal me pistoletë në brez dhe pushkë automatike në duar, në lokalin "Complexo do Alemao", në njërën prej favellave të Rios, po shfaqej një ndeshje e botërorit "Rusia 2018" në një ekran të madh.
Në turmën që e përcillte ndeshjen ndërmjet Brazilit dhe Meksikës, gratë me fanella ishin më në numër sesa meshkujt, ndërsa fëmijët kërcenin në një trampolinë dhe në faqe kishin të pikturuar flamurin brazilian, transmeton Koha Ditore.
"Këtu i takon të gjithë, atmosfera është e mrekullueshme", thotë Maira Quirino (26), e cila si shumë gra në lokal, është nënë beqare.
Përfaqësuesja e Brazilit deri më tash ka pasur një botëror të suksesshëm, por jo spektakolar. Brazili është kualifikuar në çerekfinale dhe për një vend në gjysmëfinale do të luajë kundër Belgjikës.
Mirëpo jashtë fushës ky turne ka nxjerrë në qendër të vëmendjes nënat e futbollistëve të Brazilit me tregimet e tyre për jetën
jo aq të zakonshme dhe aspak të lehtë. Plot gjashtë lojtarë të Brazilit - Miranda, Thiago Silva, Marcelo, Casemiro, Paulinho dhe Gabriel Jesus - janë rritur pa baballarë, pra vetëm me nëna. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<153>
Title:<https://www.koha.net/lemsh/103152/zogu-digjet-nga-rryma-i-ve-flaken-fushes/>
Content:<
Policia gjermane njoftoi sot se një zog që kishte marrë flakë nga përçuesi i rrymës, ka shkaktuar zjarr të madh duke djegur shtatë hektarë në veri të Gjermanisë.
Dëshmitarët thanë se zogu kishte rënë në fushë pasi kishte marrë flakë në një përçues të rrymës për shkak të nxehjes jo shumë larg qytetit Rostock, transmeton kp.
Pas kësaj, fusha mori flakë dhe mbi 50 zjarrfikës u dërguan për ta fikur.
Fermerët në verilindje të Gjermanisë ankohen se në dy muajt e fundit ka pasur mungesë të të reshurave.
>
Index:<154>
Title:<https://www.koha.net/lemsh/103134/fotografite-me-mahnitese-te-ushtrise-amerikane-gjate-2017-es/>
Content:<
Në të gjitha degët e tyre, ushtria amerikane ka qenë shumë aktive në 2017-ën.
Fatmirësisht, fotografët kanë qenë aty për të kapur nga syri i aparatit të tyre ushtrimet, luftime dhe gjatë kohës së pushimit të burrave e grave në uniformë.
Businessinsider ka zgjedhur fotografitë më të mira nga secila nga 5 shtyllat kryesore të ushtrisë, ‘Ushtria, Marina, Forcat Ajrore, Marinsat dhe Rojet bregdetare’ të cilat i transmeton koha.net.

>
Index:<155>
Title:<https://www.koha.net/lemsh/103126/sa-gjuhe-fliten-ne-bote/>
Content:<
Keni menduar ndonjëherë cili është numri i saktë i gjuhëve në botë?
Derisa shumë besojnë se numri i gjuhëve në botë është 6,500, në fakt, sipas disa statistikave të vitit 2015, thuhet se ky numër është 7,100.
Edhe pse nuk mund të thuhet se cili është numri i saktë dhe të ndihemi të sigurt, kjo ndodh sepse ka vende të vogla të izoluara, të cilat kanë zhvilluar gjuhë karakteristike për një grup të vogël njerëzish.
Mund të marrim shembull Guinean e Re, e cila mburret me 839 gjuhë të ndryshme, transmeton mapo.
Kjo është lista e numrit të gjuhëve sipas rajoneve:
Azia: 2,300
Afrika: 2140
Paqësori: 1,300
Amerika: 1.060
Europa: 280.
>
Index:<156>
Title:<https://www.koha.net/lemsh/103111/paralajmerim-ne-zvicer-mos-i-shqetesoni-kafshet-me-drone/>
Content:<
Një udhëzues i publikuar së fundi në Zvicër ka për qëllim që t’i informojë pilotët e dronëve rreth mundësive për ta shmangur shqetësimin apo situatat stresuese për kafshët dhe zogjtë.
Me rritjen e përdorimit të dronëve në zona që deri më tani kanë qenë të qeta, grupet e dronëve janë duke u paralajmëruar rreth ndikimit të mundshëm të këtyre pajisjeve në botën e egër, raportojnë mediat zvicerane, përcjell KosovaPress.
Sipas një studimi kafshët dhe zogjtë mund t’i përceptojnë dronët si rrezik. Rritja e stresit te kafshët mund të ndikojë në mbijetesën e kafshëve si dhe riprodhimin e tyre.
Dronët nuk sygjerohet që të fluturojnë drejt kafshëve apo zogjve, apo t’i përndjekin ata.
>
Index:<157>
Title:<https://www.koha.net/lemsh/103098/rafael-nadal-ne-angli-mburret-me-oren-e-tij-qe-kushton-800-000-euro/>
Content:<
Rafael Nadal është rikthyer në formën e tij më të mirë në moshën 32-vjeçare dhe duket se meritë për këtë ka pasur edhe ora e tij fatsjellëse, të cilën e mban në dorë gjithmonë, edhe kur luan.
Bëhet fjalë për një dhuratë që tenistit spanjoll i është bërë nga “Richard Mille”, që e ka prodhuar këtë orë posaçërisht për të. Me ngjyrat e flamurit spanjoll, kjo orë ka vetëm 50 ekzemplarë në shitje dhe një çmim marramendës prej 800 000 eurosh, transmeton tch.
Aktualisht, Rafael Nadal është numri 1 i botës në tenis për meshkuj dhe sapo ka kaluar në raundin e dytë të Uimbëlldonit.

>
Index:<158>
Title:<https://www.koha.net/lemsh/103087/mrekullia-kineze-qe-ngadalesoi-edhe-rrotullimin-e-tokes/>
Content:<
Një mrekulli kineze ka bërë që miliona njerëz të zhvendosen, ndërsa ka shkatërruar 13 qytete e 1.600 fshatra. Bëhet fjalë për hidrocentralin “Tri grykat”, i cili, siç pohohet ka ngadalësuar edhe rrotullimin e tokës, ndërsa ditën në planetin tonë e bëri më të gjatë.
Hidrocentrali “Tri grykat” është një nga objektet më të shtrenjta në historinë e botës.

>
Index:<159>
Title:<https://www.koha.net/lemsh/103085/ne-vend-te-trailerit-sony-pictures-publikon-tere-filmin-ne-youtube/>
Content:<
Studioja filmike “Sony Pictures” aksidentalisht ka publikuar krejt filmin në YouTube, në vend të trailerit të tij.
Një klip i quajtur “Khali the Killer: Official Red Band Trailer” mundësonte shikimin e tërë filmit.
Filmi zgjaste 89 minuta dhe ishte i zhanrit dramë krim.
Premiera e këtij filmi ishte paraparë të shfaqej në Amerikë në muajin gusht, por në disa shtete evropiane ka filluar të qarkullojë në DVD.
>
Index:<160>
Title:<https://www.koha.net/lemsh/103076/lihet-ne-harrese-rrapi-600-vjecar-i-ballabanecit-askush-nuk-ve-dore/>
Content:<
Rrapi 600-vjeçar i Ballabanecit në zonën e Krujës është lënë në gjendje të degraduar dhe plotësisht në harresë. Edhe pse monument kulture, për të nuk është vendosur qoftë një tabelë e thjeshtë për të orientuar vizitorët.
Rrapi 600-vjeçar i Ballabanecit në zonën e Krujës është lënë në gjendje të degraduar dhe plotësisht në harresë. Edhe pse monument kulture, për të nuk është vendosur qoftë një tabelë e thjeshtë për të orientuar vizitorët. Rrapi është tepër i dëmtuar pasi është djegur dhe është ndarë në mes, e askush nuk ka treguar as interesin më minimal për mirëmbajtjen e tij, edhe pse ai daton që në kohën e Skënderbeut.
Sipas historisë, rrapit i është vendosur emri Ballabanec, pasi Ballaban Pasha, një renegat shqiptar nga Mati dhe një nga gjeneralët më të mirë të ushtrisë otomane u vra pikërisht në atë vend. Ballabani u varros në Petrelë, ku iu kushtua edhe një tyrbe brenda teqesë (Rrapi 600-vjeçar i Ballabanecit në zonën e Krujës).
>
Index:<161>
Title:<https://www.koha.net/lemsh/103037/mikologet-maqedonas-gjeten-ne-kosove-nje-kerpudhe-ekstremisht-te-rralle/>
Content:<
Zeus Olympius, një lloj kërpudhe e njohur vetëm nga dy vende të tjera tani është gjetur në Kosovë nga një ekip mikologësh maqedonas, bën të ditur Shoqata e Mikologëve të Maqedonisë.
Në pranverë të këtij viti, kërpudha u vërejt në një stacion në Prevallë brenda Parkut Kombëtar të malit Sharr, në një lartësi prej rreth 1.600 metrash. Kjo është një zonë e pyjeve të paprekura natyrore të pishës boshnjake (Pinus leucodermis), që është një pishë endemike ballkanike. Zeus Olympius u gjet për herë të parë në vitin 1986 në malin Olimp në Greqi, ndërsa në vitin 2012 ajo u gjet në malin Pirin në Bullgari. Trupat frutorë të kërpudhës janë fillimisht lëvozhga të zeza rrethore që paraqiten poshtë kores. Kur të piqet, trupi frutor çan tej kores, ndërsa lëvozhga ndahet në dhëmbëza të vegjël të zi që mbulojnë një disk ngjyrë të portokalltë në të artë me dimensione prej 0.2–5 mm në diametër. Ajo rritet në grupe të vogla mbi pjesë të vdekura të degëve të vogla të pishës boshnjake. Lloji është pjesë e Global Fungal Red List Initiative (Nisma e Listës së Kuqe Globale Kërpudhore), në të cilën ajo është cilësuar si "potencialisht e rrezikuar në mënyrë kritike". Të dhënat për Kosovën tashmë janë inkorporuar në bazën e të dhënave të Nismës së Listës së Kuqe Globale Kërpudhore.
Kërpudha u gjet dhe u përcaktua nga një ekip i udhëhequr nga prof. Mitko Karadelev nga Fakulteti i Shkencave Natyrore në Shkup, në kuadër të projektit të tyre të pashembullt &#39;&#39;Kërpudhat e Kosovës: Krijimi i Listës Kontrolluese dhe i Listës Preliminare të Kuqe dhe Propozimi i Zonave të Rëndësishme Kërpudhore.&#39;&#39; Kohëzgjatja e projektit është 1 mars 2017 - 31 gusht 2018, ndërsa financohet nga fondacioni Rufford nga Anglia. Ekipi mbështetet në përvojën e tij të listës së kuqe të fituar gjatë një projekti të ngjashëm konservacionist, të implementuar në Maqedoni dhe Shqipëri viteve të fundit.
Deri më tani, kërpudhat e Kosovës mezi që kanë qenë të studjuara dhe vetëm ca të dhëna zyrtare kanë qenë në dispozicion. Projekti ka prodhuar të dhëna mbi 380 llojesh të ndryshme, do të thotë 769 tekste të të dhënave mbi kërpudhat, të përfshira në një bazë të dhënash online posaçërisht të krijuar Fungi of Kosovo (Kërpudhat e Kosovës). Lista, e përgatitur në linjë me kriteret e IUCN-së, do të jetë një themel për përpilimin e një Liste Zyrtare të Kuqe të Kërpudhave dhe përgatitjen e legjislacionit për mbrojtjen e kërpudhave. Zonat e rëndësishme kërpudhore janë identifikuar në bazë të pranisë së llojeve të rralla dhe të rrezikuara, të bollëkut dhe të rëndësisë mikologjike të mjedisit jetësor. Lista dhe zonat e rëndësishme kërpudhore do të jenë kyçe për konservimin e kërpudhave, duke pasur parasysh kërcënimet madhore, siç janë eksploatimi i tepruar, fragmentimi dhe shkatërrimi i habitateve kërpudhore.

>
Index:<162>
Title:<https://www.koha.net/kontakt>
Content:<
AFRIM VITIA – KOHA DITORE

Tel: +377 44 120 167 
E-mail: afrim@koha.net ; marketing@kohaditore.com

BERAT BICAJ – KOHAVISION

Tel: +377 44 400 069 
E-mail: berat@koha.net ; ktvmarketing@koha.net

NEXHMEDIN BERISHA – KOHA PRINT

Tel: +377 45 701 288 
E-mail: nexhberisha@koha.net ; print@koha.net

ANITA TOÇI - KOHA

Drejtoreshe e Komerciales dhe Marketingut 
Tel: +377 44 956 942 
E-mail: anita@koha.net

REDAKSIA

Prizren:

ARSIM GJURGJEALA
Tel. 044/337 972
E-mail: arsimkoha@hotmail.com
TOMOR XERXA
Tel. 044/408 502
E-mail: pz_tomorxerxa@hotmail.com



Gjakovë:

MASAR GREZDA
Tel. 044/650 890 ; 044/650 668
E-mail: masargrezda@gmail.com
Adersa: në kioskun që gjendet në rrugën "UÇK" afër Stacionit të Autobusëve.
GAZMEND DOLI
Tel. 044/270 536 ; 049 125 577
E-mail: atletika_26@hotmail.com
Adersa: zyra ndodhet në Çarshinë e vjetër, përballë objektit të Lidhjes Demokratike të Kosovës afër Xhamisë së Hadumit. Kontakt person.



Pejë:

KUSHTRIM KAJTAZI
Tel. 044/221 142 ; 049/221 142
E-mail: kushtrimkajtazi@hotmail.com
Adersa: Rr.27 Marsi nr.2 (te qarshi xhamia)



Ferizaj:

HYSNIJE JASHARI
Tel. 044 11 3 516
E-mail: h.jashari@hotmail.com



Mitrovice:

BEDRI SELMANI
Tel. 044 198 514
E-mail: bedi_mitrovice@hotmail.com



Vushtrri:

NYSRET HOXHA
Tel. 044 197 749 ; 044 332 454



Rahovec:

FLAMUR SOKOLI
Tel. 044 718 545 ; 044 418 225 ; 029 76 871



Gjilan:

JETULLAH SERMAXHAJ
Tel. 044 178 131
E-mail: rilindja_je@hotmail.com


>
Index:<163>
Title:<https://www.koha.net/video/103201/sipas-apostolovas-sistemi-i-arsimit-ne-kosove-duhet-te-nise-nga-pika-zero/>
Content:<
Shefja e Zyrës së Bashkimit Evropian në Kosovë, Natalya Apostolova, ka thënë se sistemi i arsimit në vend duhet të nisë nga pika zero, raporton KTV.
Apostolova, në mbledhjen e Komisionit parlamentar për arsim, ka paralajmëruar se në bashkëpunim me Ministrinë e Arsimit janë duke punuar në një program të ri që do ta përmirësojë gjendjen në arsim.Një ndër reformat që ka përmendur në këtë fushë, ka qenë edhe vettingu.
Ajo i ka porositur deputetët që të mendojnë mirë para se ta votojnë projektligjin për mësimdhënësit e viteve ‘90. Miratimi i këtij projektligji, sipas Apostolovës, do të shtojë pakënaqësi te kategoritë tjera. Ndërkohë, deputetja Teuta Haxhiu ka thënë se pa depolitizimin e arsimin, nuk mund të ketë rezultate në ngritje të cilësisë.
>
Index:<164>
Title:<https://www.koha.net/ktv/103157/rubikon/>
Content:<
>
Index:<165>
Title:<https://www.koha.net/video/103209/ne-prishtine-ngrihet-flamuri-amerikan-per-diten-e-pavaresise-se-amerikes/>
Content:<
Shoqata “Miqtë e Amerikës”, në bashkëpunim me FSK-në, kanë organizuar disa aktivitete për nder të 4 Korrikut, 242-vjetorit të Pavarësisë së SHBA-së, raporton KTV.
Kjo shoqatë, bashkë me Gardën Ceremoniale të FSK-së, e kanë ngritur flamurin amerikan në bulevardin “Bill Clinton”.
Kryetari i Shoqatës, Agim Rexhepi, tha se qëllimi i këtij organizimi është të dërgohen mesazhe njerëzore e politike që populli i Kosovës është falënderues ndaj Shteteve të Bashkuara të Amerikës.
Ndërsa, mysafiri ushtarak nga Ioëa, James Grimaldi, tha se Kosova ka kaluar mjaft sfida, por ka ende dhe Amerika do ta ndihmojë në çdo hap të rrugës si mike. SHBA-ja me këtë rast i ka uruar të gjithë liderët e institucioneve dhe partive politike.
>
Index:<166>
Title:<https://www.koha.net/ktv/103156/sporti-ne-ktv/>
Content:<
>
Index:<167>
Title:<https://www.koha.net/ktv/103155/lajmet-e-mbremjes-live/>
Content:<
>
Index:<168>
Title:<https://www.koha.net/boterori-2018/103009/anglia-kalon-ne-cerekfinale-te-boterorit/>
Content:<
Anglia ka kaluar në çerekfinale të Kampionatit Botëror duke mposhtur me penalti Kolumbinë.
Heroi i Anglisë në penalti ishte Eric Dier që realizoi penaltinë e fundit dhe vendimtaren në këtë duel.
Kjo ndeshje përfundoi 1 me 1 me golat e Harry Kane për Anglinë dhe Yerri Minas që realizoi në minutat shtesë të takimit.
Në çerekfinale Anglia do të përballet me Suedinë që sot gjatë ditës mposhti Zvicrën.

Penaltitë përcaktojnë fituesin e duelit Kolumbi – Angli
Fituesi i ndeshjes Kolumbi – Angli pritet të përcaktohet me penalti pasi vazhdimet nuk kanë sjell fitues.

Kolumbia siguron vazhdimet në minutën e fundit të takimit
Yerry Mina është përkujdesur që Kolumbia të sigurojë vazhdimet me golin që ka realizuar në minutën e dytë shtesë të takimit kundër Anglisë.
Mbrojtësi shtatlartë realizoi me kokë dhe goditjen e tij nuk mund ta ndalnin as portieri Picford e mbrojtësi Trippier.

Kane kalon në epërsi Anglinë kundër Kolumbisë
Harry Kane ka realizuar golin e epërsisë në ndeshjen që Anglia po e zhvillon kundër Kolumbisë.
24-vjeçari anglez e fitoi vetë penaltinë kur u pengua në zonë nga Carlos Sanchez në minutën e 55-të.
Ky është goli i gjashtë i Kanet në këtë Botëror.
>
Index:<169>
Title:<https://www.koha.net/boterori-2018/103003/xhaka-fajesohet-per-golin-qe-eliminoi-zvicren/>
Content:<
Ish-mbrojtësi i Manchester Unitedit dhe Anglisë, Phil Neville, ka kritikuar dyshen shqiptare, Xherdan Shaqiri dhe Granit Xhakën pasi Zvicra u eliminua nga Botërori.
Suedia fitoi ndeshjen me një gol të realizuar nga mesfushori Emile Forsberg ndërsa analisti anglez ka fajësuar Xhakën për lejimin e depërtimit të suedezit.
“Të flasim një minutë për Xhakën, është e turpshme. Ai rrëzohet, e la Forsbergun ta kalojë lehtë në disa raste në pjesën e dytë. Ai është fajtor për golin sepse Forsbergu depërton dhe ai vetëm lejon kalimin e tij. Nuk bën asgjë. Ai është mbrojtës defanziv. Është i rrejshëm”, ka thënë Neville.
“Tash pas ndeshjes mbase do të ulet në zhveshtore dhe do të thotë: ‘Luajta mirë, pasova topin te lojtarët anash. Këtë lojë të tij e shohim çdo javë. E shohim edhe tek Arsenali. Nuk më pëlqen një tip i tillë i lojtarit”.

>
Index:<170>
Title:<https://www.koha.net/veshtrime/102829/vijat-e-kuqe-qe-nuk-jane/>
Content:<
Atë që e ka përshkruar Këshilli i BE-së në konkluzionet e veta për Kosovën, është ftesë për ndryshimin e Kushtetutës për ta akomoduar kërkesën e serbëve për autonomi, e të cilën ua vulosi Thaçi në Bruksel më 2013-n. Dhe meqë tash nuk kemi asnjë vijë të kuqe, kjo do të thotë se edhe Kushtetutën do ta ndryshojmë, dhe nga shtet gjysmëfunksional, do të shndërrohemi në shtet plotësisht jofunksional. Do të bëhemi më zi se Bosnja
“Nuk do të ketë vija të kuqe, sikurse ka pasur Grupi i Kontaktit në rastin e bisedimeve të Vjenës. Do të elaborohen vetëm temat për të cilat pajtohen dy palët, si mundësi që dërgon deri te arritja e marrëveshjes përfundimtare. Nuk do të ketë marrëveshje tjetër të përkohshme. Palët nuk do të lejohet të kushtëzojnë negociatat me këtë apo atë çështje”.
Deklaratë më shokuese dhe më jobefasuese njëkohësisht zor që kemi pritur se do ta dëgjonim disa ditë pas edhe një takimi “historik” në Bruksel.
Shokuese sepse është hera e parë që Kosova u hyn negociatave edhe zyrtarisht pa e vënë asnjë kusht të vetëm, edhe pse mund t&#39;i vërë nja një milion mbi tavolinë. Jobefasuese, për shkak se u tha nga një njeri, i cili prej kohësh, nuk befason me diletantizmin e tij politik. Për shkak se nga ai, pos deklaratave patetike se “tërë jetën kam sakrifikuar për këtë vend”, mund të dëgjosh një mori gënjeshtrash e premtimesh bosh, e ndonjëherë edhe deklarata të sinqerta që e zbulojnë të gjithë injorancën e tij.
Një Qeveri qyqare
Pra, pasi që deklaroi se nuk do të kishte vija të kuqe në negociatat superhistorike dhe superpërfundimtare, sepse “...kjo është një mundësi që ne nuk guxojmë dhe nuk mund ta humbim. Përndryshe, do të mundë të mbetemi në pozicionet e Palestinës apo të Qipros Veriore”, Thaçi u paraqit në një shfaqje të paprecedent duke “i raportuar” Qeverisë për atë që kishte biseduar në Bruksel me Vuçiqin.
Si njeri që do të duhej t&#39;i drejtohej të gjithë Kuvendit, pra përfaqësuesve të të gjitha partive parlamentare, duke treguar për aktivitetet e veta shëtitëse, zgjodhi të shkonte e t&#39;u fliste përfaqësuesve të koalicionit qeveritar dhe të marrë një shuplakë nga ish-kolegu partiak, ish-bashkëluftëtari, ish-bashkëkomandanti dhe katër ministrat e NISMA-s, që ia bojkotuan paraqitjen.
Madje edhe kjo paraqitje i tregoi se nuk e ka përkrahjen e të gjithëve dhe se do të duhej t&#39;i lëshonte rrugë tjetërkujt që ta udhëheqë këtë dialog, me gjithë ekipet përcjellëse që duhen formuar për të. Porse që në fillim e bëri gabimin e madh, dhe kjo i vë në pozitë tejet të palakmueshme të gjithë ata që edhe do të donin t&#39;i bashkoheshin në negociata -- sepse vendosi se nuk do të kishte vija të kuqe dhe për këtë as nuk e pyeti kë, e as nuk mori leje nga kush.
Për dallim nga Brukseli, kur mbi tavolinë përballë Vuçiqit e pati vetëm një laps kimik, kësaj radhe erdhi me letër dhe lexoi: “Ejani dhe bëhuni pjesë e delegacionit të Kosovës. Dhe jepni dije dhe patriotizmin tuaj në truezë të bisedimeve me argumente dhe kundërargumente”. Nuk e kam të qartë se si do ta jepte kush patriotizmin në tryezë, porse do të ketë ndonjë sistem të cilin ne ende nuk e kemi kuptuar tek funksionon.
Ajo që po shihet nga gjithë këto fizkultura që po i bën Thaçi është se vazhdon ta injorojë komentarin e Kushtetueses që ia mohon përfaqësimin në negociata pa pëlqimin e Kuvendit, përkatësisht pa autorizimin e tij. Nga ana tjetër, atë që po e bën fuqishëm është që po e dëshmon me prova se sa qyqare është kjo Qeveri me kryeministrin në krye, që obligimin e vet nuk e merr përsipër ta shtyjë përpara. Hedhja e topit nga Haradinaj te Thaçi për t&#39;u marrë me negociata tregon për brishtësinë që ka ky koalicion. Tregon se për ta mbajtur kolltukun e kryeministrit, Haradinaj pranon që të shkelet e që autorizimet e veta t&#39;ia marrë dikush, që nuk do të duhej. Gjithashtu tregon për frikën nga humbja e kolltukut, që mund t&#39;i ndodhë sa hap e mbyll sytë nga PDK-ja, e cila është eksperte për t&#39;i rrëzuar qeveritë, pjesë e së cilave është.
Kjo Qeveri është më e keqja që kemi pasur deri tash. Është jofunksionale për punët që duhet t&#39;i kryejë dhe është më zhvatësja e buxhetit shtetëror. Krejt vendimet që i ka marrë për më pak se një vit pushtet, kanë pasur pasoja të rënda financiare, dhe kështu do të vazhdojë të jetë përderisa nuk mbahen zgjedhjet e reja.
Evropa ndërron mendje
Pasojat e negociatave që i ka bërë Thaçi, krye në vete herën e parë, me gjasë do t&#39;i shohim së shpejti.
Asociacioni i komunave serbe, pas nënshkrimit të Marrëveshjes së Brukselit, të cilën e votoi Kuvendi, që nga fillimi qe dardhë me bisht. Gjuha e përdorur në të ishte e dykuptimtë dhe mund të interpretohej si ia kishte ëndja atij që e fliste për të. Porse gabimi i radhës i Kosovës erdhi me Marrëveshjen e gushtit, të cilën e nënshkroi Mustafa derisa Thaçi ishte zëvendëskryeministër dhe ministër i Jashtëm -- dhe ai dokument shkoi në Kushtetuese. Kushtetuesja e shpalli atë dokument kundërkushtetues, por jo edhe vetë Marrëveshjen e prillit, sipas së cilës formohet shtresa e tretë e pushtetit në Kosovë.
Deri para pak kohësh, e këtë e tha edhe Apostolova në maj, në Express Intervistën e KTV-së, Evropa insistonte se Zajednica do të themelohej në bazë të Kushtetutës dhe ligjeve të Kosovës. Pra, i binte si njëfarë OJQ-je, për themelimin e së cilës, besoni ose jo, u deshën negociata ndërkombëtare me ndërmjetësim evropian. Që në fund nuk i binte të ishte bash OJQ, por diçka si OJQ. Si Kosova, sui generis.
Para katër ditësh Këshilli i BE-së nxori konkluzionet për Kosovën dhe në të përshëndeti nisjen e hartimit të Statutit të Zajednicës, për të cilën tha se “duhet të jetë në përputhje me marrëveshjen e gushtit të 2015-s dhe me atë të 2013-s”.
Është alarmante që nuk ka as përgjigje nga BE-ja për këtë fjali, e aq më pak reagim nga institucionet e Kosovës. Në fakt, Qeveria u përgjigj vetëm kur e pyeti gazeta dhe tha: “krejt do të bëhet sipas ligjeve dhe Kushtetutës së Kosovës”. Natyrisht se do të bëhet, sidomos nëse Kushtetuta do të ndërrohet.
E këtë që e ka përshkruar Këshilli i BE-së është ftesë për ndryshimin e Kushtetutës për ta akomoduar kërkesën e serbëve për autonomi e të cilën ua vulosi Thaçi në Bruksel më 2013-n. Dhe meqë tash nuk kemi asnjë vijë të kuqe, kjo do të thotë se edhe Kushtetutën do ta ndryshojmë, dhe nga shtet gjysmëfunksional, do të shndërrohemi në shtet plotësisht jofunksional. Do të bëhemi më zi se Bosnja.
Përderisa nuk po më befasojnë as Thaçi e as Haradinaj, po më befason Evropa që nuk e mësoi mësimin nga kaosi që e krijoi bashkësia ndërkombëtare me Marrëveshjen e Daytonit dhe rrëmujën që e ka krijuar në Bosnjë-Hercegovinë. Një shtet që ka kryesi trepalëshe me drejt vetoje; ku ka një sërë kantonesh etnike dhe ku ka një shtet që nuk funksionon si duhet për shkak të vetove etnike -- është gjëja e fundit që do të duhej të replikohej.
E me këtë formulim, po hapet rruga drejt një Daytoni të dytë. Apo mbase një Daytoni më të avancuar që do ta lejonte ndarjen e veriut nga Kosova dhe bashkimin e tij me Serbinë. Kjo, nga ana tjetër, do ta shtyjë Republika Srpskan të ndahet nga Bosnja sipas të njëjtit çelës, për shkak se precedenti tashmë është vënë në vend. Dhe askush nuk do të ketë të drejtë të ankohet, përderisa një dokument zyrtar evropian të rekomandon ose ta shkelësh Kushtetutën, ose ta ndryshosh atë për t&#39;i akomoduar kërkesat nacionaliste serbe.
* * *
Ambasadori amerikan i mbajti një sërë takimesh me liderët politikë duke ua bërë me dije se negociatat duhen vazhduar. Nuk e di nëse i ka këshilluar t&#39;i bashkohen Thaçit, apo që ta krijojnë një ekip kredibil, që do të udhëhiqej nën mbikëqyrjen e Kuvendit. Nuk e di as nëse i ka thënë opozitës se sa më shumë që të flenë, aq më pak gjasa do të kenë të bëhen pjesë e procesit, dhe se kur të zgjohen do ta kenë vonë për t&#39;u ankuar. Nuk e di edhe a iu ka thënë se sa i zhgënjyer është me krejt, pozitë e opozitë, që nuk janë në gjendje as ta mbajnë një seancë normale të Kuvendit, për shkak se nuk kanë kuorum.
E besoj se është goxha i zhgënjyer me krejt ata me të cilët ka punë dhe duhet t&#39;i takojë dita me ditë. Porse ai e ka lehtë -- do t&#39;i kalojë mandati dhe do të shkojë në shtëpi. E ne? Ne do të vazhdojmë njësoj keq, do të vazhdojmë të udhëhiqemi nga njerëz të padijshëm që do të na e humbin edhe këtë pak që na ka mbetur.
Për shkak se nuk jemi në gjendje ta rikthejmë atë solidaritet e konsensus, i cili më 1999 na e shpëtoi kokën.
E më 1999, në atë kiamet, vijat e kuqe nuk i lëvizëm.
flaka@koha.net
© KOHA. Të gjitha të drejtat janë të rezervuara.

Komentet

Shto koment


 


Posto
</form>


>
Index:<171>
Title:<https://www.koha.net/veshtrime/102632/bravo-kryeminister/>
Content:<
Nga politika ndoshta s’marr vesh shumë, nuk pretendoj se i njoh mirë qokat dhe dredhitë e saj, por e di, e shoh me sy dhe e preki me dorë realitetin në të cilin jetoj; gjendjen katastrofike ekonomike, sociale, morale dhe politike nëpër të cilën po kalojmë si shoqëri. Për këta muaj prejse je bërë kryeministër, ashtu siç u bëre, me qykë të zorit, ke bërë gabime pa numër, disa prej të cilave mund të quhen lirisht skandale
U takuam në Panairin e Librit. Unë hyja, ti dilje. Unë vetëm, i shoqëruar nga një ish-student imi, ti i rrethuar nga shpura jote prej këshilltarësh e bodigardësh.
Nuk isha zatetur me ty kështu ballë për ballë nga koha kur u bëre kryeministër. Kur u ndale, mendova se dëshiron të më përshëndesësh, por isha mashtruar.
“Agim - më the; as ‘profesor’, as ‘zoti Vinca’, por Agim, me emër, si t’i kishim ruajtur lopët bashkë - ti je mendje e ndritur, por kur të shkruajsh për politikë thellohu pak se nuk i merr vesh punët e politikës!”.
Më erdhën gand këto fjalë, më goditën si rrufe nga qielli i kaltër, si thuhet.
Shihej se ishe zemëruar me mua dhe se mezi kishe pritur rastin të ma shfaqje zemërimin, madje pa e zgjedhur kohën as vendin.
A thua cili shkrim imi e paska hidhëruar kaq shumë Kryeministrin? - mendova shpejt e shpejt në hapësirën e ngushtë mes stendave me libra, ku vazhdimisht kalonin njerëz, vizitorë të Panairit.
Duhet të jetë intervista në KosovaPress, sepse nuk di ndonjë shkrim tjetër të kohëve të fundit, ku të kem folur për qeverinë Haradinaj.
Më luti disa ditë një ish-student imi, i punësuar rishtas në këtë agjenci lajmesh për një intervistë. Më erdhi keq ta refuzoja dhe pranova.
Më pyeti për shumë çështje: për gjendjen e arsimit, për pozitën e librit, për qëndrimin tonë ndaj gjuhës, për krijuesit tanë të rinj dhe Akademinë tonë plakë dhe, natyrisht, edhe për Qeverinë.
Pyetjes së gazetarit të KosovaPress-it se a do të ketë zgjedhje të parakohshme, iu përgjigja afërsisht kësisoj: “Nuk besoj se kjo qeveri do ta çojë mandatin deri në fund. Për mua kjo qeveri e ka humbur besueshmërinë ditën që ia rriti rrogën vetes 100% e më shumë”.
Idenë time redaksia e kishte përmbledhur me fjalët e vëna si moto në krye të intervistës. “Për profesorin universitar dhe studiuesin e letërsisë, Agim Vinca, Qeveria e Kosovës është jetëshkurtër dhe vendi duhet të shkojë në zgjedhje të parakohshme për ta ndryshuar gjendjen në të cilën aktualisht është Kosova”.
Këto janë duket fjalët që të paskan zemëruar aq shumë, zoti Kryeministër, sa të shtynë të më sulesh me fjalët: “Je mendje e ndritur, por nuk merr vesh nga politika!”.
(Politikë e madhe kjo e Ramushit! E madhe dhe vizionare! Si e Çerçillit, e Dë Golit, e Adenauerit gjatë dhe pas Luftës së Dytë Botërore, apo e Klintonit dhe Toni Blerit në kohën tonë, ndonëse këta të fundit ishin “të majtë”, ndërsa Ramushi e Hashimi janë “të djathtë”!)
Nga politika ndoshta s’marr vesh shumë, nuk pretendoj se i njoh mirë qokat dhe dredhitë e saj, por e di, e shoh me sy dhe e preki me dorë realitetin në të cilin jetoj; gjendjen katastrofike ekonomike, sociale, morale dhe politike nëpër të cilën po kalojmë si shoqëri.
Nuk jam njeri që merrem me politikë për të përfituar prej saj si ju politikanët tanë, me ndonjë përjashtim të rrallë, por si intelektual nuk mund të jem indiferent ndaj zhvillimeve politike në vendin ku jetoj dhe në mbarë hapësirën shqiptare.
Ajo që thashë për ty dhe qeverinë tënde në intervistën e KosovaPress-it nuk është as maja e ajsbergut.
Ka aq shumë për të thënë për ty dhe qeverisjen tënde, sa njeriu nuk di nga të fillojë.
Për këta muaj prejse je bërë kryeministër, ashtu siç u bëre, me qykë të zorit, ke bërë gabime pa numër, disa prej të cilave mund të quhen lirisht skandale.
Puna e parë që bëre me të ardhur në krye të ekzekutivit ishte t’ia rrisje rrogën vetes. Vetes dhe të tjerëve rreth teje, me arsyetimin qesharak: “duhet me ble këmisha e kravata” dhe “për mos me vjedhë!”.
Kam pritur prej teje si njeri popullor që ta ulësh pak rrogën, qoftë edhe simbolikisht, e jo ta bësh krejt të kundërtën!
Kosova është vendi më i varfër dhe me papunësi më të lartë në rajon, me rrogë minimale prej 150-170 eurosh (çdo i dyti kosovar, sipas statistikës, jeton me më pak se 1 euro e 40 centë në ditë), kurse kryeministri i Kosovës së shpejti do të marrë pagë mujore prej tre mijë eurosh (fiks 2950)! Kryeministri i Shqipërisë ka pagë mujore 1700 euro, ai i Maqedonisë 1300, i Malit të Zi 1130, i Bosnjë e Hercegovinës 1070, ndërsa kryeministri i Serbisë, me traditë shtetërore dyqindvjeçare dhe me resurse shumë më të mëdha se Kosova e Shqipëria bashkë, merr rrogë mujore prej vetëm 1000 eurosh!
Paga e kryeministrit të Kosovës tash e tutje, pas vendimit absurd të Gjykatës Kushtetuese, do të jetë më e lartë edhe se ajo e kryeministrit të Kroacisë, paga mujore e të cilit është 2600 €.
Ke ardhur në krye të shtetit për t’i shërbyer popullit apo për të mbushur xhepat e tu? Po e zhvatni buxhetin e Kosovës dhe pasuritë e saj si ujqit prenë!
Nuk të vjen pak keq për ne pensionistët e shkretë, profesorë, mjekë, juristë, ekonomistë, që po e ngrysim jetën me një pension prej 230 eurosh në muaj (nga 80 sa ishte në fillim!) pas dyzet vjet pune në Universitet dhe pas gjithë atij kontributi në arsim, shkencë, art, kulturë, ekonomi e edhe në politikë?
Po për hallexhinjtë e shumtë anembanë Kosovës, që mund të mos kenë as bukë në sofër dhe që s’kanë me se t’i blejnë ilaçet në barnatore?
Po e mbysni solidaritetin, virtytin, moralin, po e vrisni shpresën... Nuk kam thënë më kot në atë intervistë, me dhembje të madhe, natyrisht, se Kosova po vdes moralisht!
Derisa ishe në opozitë, ti ishe kundërshtari më i madh i demarkacionit me Malin e Zi sipas komisionit Meha. Me t’u bërë kryeministër, formove komisionin Bulliqi, por në fund, pas disa manovrash politike në relacionin Prishtinë-Podgoricë dhe pas blerjes së votave të disa deputetëve në Kuvend, demarkacioni u ratifikua sipas gjetjeve të komisionit të parë. Jo vetëm që i sakrifikove 8200 hektarë territor, por s’e pe të udhës t’i kërkoje falje Murat Mehës si burrë. Ndoshta nuk ke harruar se ia pate gjuajtur hartat në fytyrë dhe e pate quajtur publikisht “peder”?!
Je në krye të një qeverie, që ka pesë zëvendëskryeministra, 21 ministri e po aq ministra dhe hiç më pak se 80 zëvendësministra, gjë që nuk ndodh askund në botë. (Kjo puna e zëvendës-ministrave të qeverisë sate është bërë proverbiale, aq sa po më dhimbsen disa nga ata djem, që, pa fajin e tyre, kanë rënë në pozitë të palakmueshme).
Të gjithë paguhen nga buxheti i Kosovës, që mezi arrin dy miliardë euro në vit!
Mbi çfarë baze ligjore i ndave 300 mijë euro për Grupin e Kumanovës dhe a mendove ndopak për pasojat politike që mund të ketë ky akt?
Ua fale borxhin kompanive të ujit dhe pyetjes së gazetares së RTK-së se si dhe përse ndodhi kjo gjë, iu përgjigje: ”M’u ka tek!”, si të ishin ato paratë e tua e jo të taksapaguesve të Kosovës. Pastaj, pas një kohe, t’u tek ndryshe dhe e tërhoqe vendimin, duke treguar kështu mungesë totale serioziteti në drejtimin e punëve të shtetit.
Po e keqpërdor pozitën e kryeministrit, duke marrë vendime arbitrare dhe duke u sjellë në mënyrë të papërgjegjshme, aq sa mund të thuhet se sjellja jote si kryeministër u ngjan, herë-herë, personazheve të vodvileve, pra është qesharake.
Deportohen nga Kosova gjashtë shtetas turq, të ashtuquajtur “gylenistë” dhe ti, kryeministri i vendit, del në televizor dhe thua: “Unë nuk di gjë!”. Dhe vazhdon ta ushtrosh detyrën si të mos kishte ndodhur asgjë.
Si intelektual kam qenë kritik, madje shumë më kritik se ndaj teje, edhe ndaj Ibrahim Rugovës e Sali Berishës, edhe ndaj Fatos Nanos e Hashim Thaçit, edhe ndaj Ali Ahmetit e Menduh Thaçit, e edhe ndaj paraardhësit tënd, Isa Mustafës, por asnjëri nga ata nuk ka ndodhur të më ndalë në rrugë e të më thotë: “Nuk merr vesh nga punët e politikës!”, siç veprove ti në mbrëmjen e 5 qershorit.
Si ta marr këtë: si një “qortim miqësor” apo si kërcënim për të mbyllur gojën, sepse je njeri i veshur me pushtet, hiç më pak se Kryeministër?
Uroj që të jetë e para, qoftë edhe si non sens, sepse e dyta përbën një precedent të rrezikshëm.
Nuk e kam ditur se je kaq i ndjeshëm ndaj kritikës; kam kujtuar se je tolerant e zemërgjerë, edhe pse e di se nuk le gur pa luajtur për t’u bërë kryeministër.
Je i rrethuar, jeni të rrethuar, si ti, ashtu edhe Hashimi, me këshilltarë servilë, që i kanë ndërruar padronët njëqind herë në këta njëzet vjet. (Nesër, kur të bini nga froni, ata do t’jua kthejnë shpinën të parët).
Ti, i dashur Ramush, gati për çdo ditë e bën nga një skandal.
Edhe në manifestimin që u mbajt në Prizren më 10 qershor, u solle jo si kryeministër, por si bodigard, duke e larguar me dhunë nga tribuna mbesën e Mehmet pashë Derrallës, pjesëmarrës i Kuvendit të Prizrenit dhe Ministër i Luftës në Qeverinë e Vlorës të kryesuar nga Ismail Qemali.
140-vjetori i Lidhjes së Prizrenit do të mbahet mend për karriget e zbrazëta, për programin e dështuar dhe posaçërisht për përleshjen tënde me një grua të moshuar.
Të nesërmen, në konferencë shtypi, në vend që të shprehje keqardhje e të kërkoje falje për këtë veprim skandaloz, deklarove me mburrje para gazetarëve: “Me pas’ qenë burrë edhe ma ndrysh’ e kisha kry’!”.
Bravo, Kryeministër! Të lumtë, he burrë!
Uroj që ky të jetë skandali yt i fundit, por si ia ke nisur kam frikë se skandalet e tua s’do të kenë të ndalur.
A je i vetëdijshëm se me sjelljet dhe veprimet e tua e komprometon rëndë institucionin e kryeministrit dhe vetë shtetin që përfaqëson?
Ti dhe këshilltarët e tu mund të mendoni se unë flas kështu për hir të “Vetëvendosjes”. Jo. Për hir të Kosovës. Nesër kur të vijë në pushtet VV-ja, nëse vjen, do të jem kritik edhe ndaj Albinit me shokë, ashtu siç jam sot ndaj jush.
Nuk jam anëtar i asnjë partie politike, as nuk kam qenë, kam refuzuar të jem, i bindur se detyrë e intelektualit është të jetë opozitar i përhershëm, sepse çdo pushtet, qoftë edhe më i miri (o Zot, ç’ëndërr e largët!), kurrë s’është i përsosur.
Kam folur dhe kam shkruar për meritat e tua në luftë. Ato s’t’i mohon kush. Unë aq më pak. Kam bërë diçka për ty edhe kur të morën në Hagë; të kam mbrojtur në media e tubime, brenda e jashtë dhe, madje, kam pasë shkruar edhe një poezi, në të cilën hasen edhe këto vargje: “Ave, Evropë, Zonjë hijerëndë,/ me Muze Armësh e Sheshe Invalidësh,/ përse kërkon nga unë t’i fshij nga memorja shkronjat UÇK?!/ E përse djemtë m’i degdis në Hagë e m’i mbyll në Dubravë,/ në atë hapsanë larë me gjak e lot?!/ Përse, madhëri, nënë luftërash e shtetesh e lirish;/ Më thuaj përse,/ pash Shën Bartolometë dhe Bonapartët e tu të shumtë/ e funeralet e tua madhështore në natën e gjatë të historisë?!”.
Besoj se e kupton se fjala është për ty dhe shokët e tu; për ju që patët guximin t’i kundërviheshit pushtuesit shekullor në një luftë tmerrësisht të pabarabartë, e cila, falë rrethanave të krijuara, përfundoi me çlirimin e Kosovës. E kam shkruar në vitin 2005, kur ti dhe dy bashkëluftëtarë të tutë gjykoheshit në Hagë me akuzën për krime lufte dhe mund ta lexoni të plotë, nëse doni, në librin tim Nostalgji për kohërat e rrezikshme (2017).
Me gjithë respektin që kam për ty si luftëtar dhe për familjen Haradinaj, që i ka dhënë shumë Kosovës, lirisë së saj, nuk mund të heshti për gafat që po bën si kryeministër, duke e qeverisur keq vendin dhe duke promovuar një kulturë sjelljeje që nuk përkon aspak me postin që mban.
U bënë 19 vjet nga mbarimi i luftës dhe çlirimi i Kosovës dhe 10 vjet nga shpallja e saj shtet i pavarur. Por a është kjo Kosova për të cilën kemi luftuar, ju me pushkë e ne me penë dhe për të cilën dhanë jetën djemtë e vajzat e Kosovës, dëshmorët tanë, përfshirë edhe vëllezërit e tu, Luan e Shkëlzen Haradinaj?
A është kjo Kosova për të cilën u derdh gjak dhe u bënë aq shumë sakrifica? Jo, mjerisht jo, njëqind herë, një mijë herë!
Korrupsion, nepotizëm, zhvatje parash publike, gënjeshtra, mashtrime, hipokrizi, premtime boshe, shpenzime pa mbulesë, mungesë transparence, pasurim marramendës i një grupi njerëzish, oligarkësh, në njërën anë dhe varfërim i pandalshëm i shumicës së popullit, në anën tjetër; luftë për pushtet, dallavere, imoralitet, brutalitet, reket, krime e dhunë në çdo hap. Dhe zhgënjim e dëshpërim pa fund!
Situata në të cilën gjendet Kosova sot do të mund të karakterizohej me fjalët e dy shkrimtarëve të mëdhenj francezë të shekullit të 19-të, Stendalit dhe Merimesë. “Jemi zhytur në baltë deri në fyt…” , i shkruante i pari të dytit, Stendali Merimesë, në kohën e Restaurimit, kurse ky i fundit ia kthente: “Ke të drejtë dhe po të mos më vinte turp nga vetja do të thosha se jemi zhytur në m…”.
Prishtinë, 11 qershor 2018
P. S. Dërgimi në botim i këtij shkrimi u shty për shkak të vdekjes së babait të Kryeministrit, z. Hilmi Haradinaj
© KOHA. Të gjitha të drejtat janë të rezervuara.

Komentet


Blendi03/07/2018 13:55
Një fjalë e urtë thotë: “Jepi njeriut pak pushtet dhe do ta shohesh se çfarë është!




Lisi e Era02/07/2018 13:33
Ah bre i nderuari Prof. Vinca, po ja filloj me Ah se te dhembe ne shpirt kur nje i paditur akuzon nje te ndritur. Te dhembe ne shpirt kur nje injorant e akuzon nje mesimdhenes te cmuar. te dhembe besa edhe me forte kur ke pune me nje njeri qe kishte bere shume nam vetem e vetem te behet APO te vihet ne kete pozite qe eshte sot. Por nuk e die se sa do te zgjat e ne te folim per kete te paditur.



Shto koment





Posto
</form>


>
Index:<172>
Title:<https://www.koha.net/veshtrime/102436/secili-me-pronton-e-vet/>
Content:<
Mbi PDK-në si hidra rri afera Pronto. Rasti tashmë ndodhet në tavolinën e drejtësisë. Pavarësisht epilogut, të përfshirët në të, tashmë kanë marrë njëfarë gjykimi publik, sido që të jetë verdikti i instancave gjyqësore në fund, ndonëse praktika dëshmon se sikurse në shumë raste të tjera, lënda do të mundë të përmbyllet nga parashkrimi.
Afera Pronto, në fakt, vetëm shpërfaqi në publik mendësinë e instaluar prej pas luftës në Kosovë, ku çdokush mund ta ketë fituar një vend pune, jo në saje të shkathtësive profesionale, por nga lidhjet familjare, miqësore, afërsia, simpatia, apo koketimi me subjektet që tradicionalisht kanë qeverisur vendin.
Kjo, saqë më Pronto nuk është aferë, por model i punësimit pa konkurs, delegim analog me kooptimin në kryesi të partive, një formulë e zbatuar posaçërisht nga partia e përfshirë në këtë aferë.
Pronto si asnjë veprim tjetër e bëri PDK-në të shikohet në pasqyrë, të përballet me veten dhe gjithashtu edhe ta paguajë faturën e veprimeve kësisoj. Me një bilanc zgjedhor zhgënjyes për ta, PDK-së, afera Pronto i bëri gjyqin. Por shtrirja e madhe e këtij diskursi në komunikimin e përditshëm të njerëzve, duket se mori përmasa pandemie. Pothuajse 4 vjet më vonë, në situatë të ngjashme u ndodhën eksponentë të Vetëvendosjes, incizimet e të cilëve nxorën në pah se secila parti ka Pronton e vet. Çështja është se kur Prontoja e saj do të dalë në publik. Natyrisht që Prontoja e PDK-së nuk është e barasvlershme me atë të VV-së, sepse dallon për nga natyra, konteksti dhe implikimet. Por ama sido që të jetë në esencë është Pronto me logo tjetër subjekti.
Konkursi për lokalet e Ndërmarrjes Banesore përballë Katedrales, riktheu në publik aferën Pronto, duke përballë veprimet e asaj dhe kësaj afere, e cila sikurse e para nuk merr fund me kaq.
Zhvillimet në NPB, ku ashpërsisht po përplasen interesat partiake të VV-së me PSD-në, tregojnë qartazi se përpjekjet politike për të menaxhuar me ndërmarrjet publike nuk kanë për synim ofrimin e shërbimeve cilësore për qytetarë, por së pari, krijimin e infrastrukturës njerëzore partiake, e cila më vonë do ta luajë rolin e inxhinieringut partiak.
Kjo e bën Ndërmarrjen Banesore në Ndërmarrje të Interesit Banesor. Ndryshe nuk mund të shpjegohet konflikti i hapur atje, fatkeqësisht jo në këtë kohë, por që prej vitit 1999.
Në fakt, VV-ja dhe PSD-ja vetëm kanë trashëguar një praktikë të etabluar tashmë në veprimet e partive politike, të cilat me ta marrë pushtetin synojnë kontrollin e ndërmarrjeve publike. Këtë e bëjnë nëpërmjet bordeve, duke i shndërruar ndërmarrjet në fabrika për punësimin e partizanëve partiakë. Kusuritje klasike për aktivitetin partiak gjatë fushatave zgjedhore, apo gjatë konsolidimit të subjekteve në terren.
Pra, asnjë ndryshim përmbajtjesor ndërmjet subjekteve, përpos akronimeve të tyre.
Ndeshja e VV-së me PSD-në për kontroll në NPB nuk po ndodh për ta stabilizuar ndërmarrjen, apo transformuar atë, por thjesht për ta kontrolluar për interesin e partisë.
Një raport i organizatës joqeveritare “Developing Together”, ka bërë të ditur se janë 400 objekte afariste, teksa vlera e patundshmërive arrin koston e 164 milionë eurove.
Megjithatë, organizata nuk ka një regjistrim të pasurisë së përgjithshme të saj, sikurse ka disa lokale të saj me modelin e qirasë mbi qira (qiraxhiu i kontraktuar nga NPB-ja ia jep me qira një pale të tretë me çmim më të lartë).
Pra, po shihet se NPB-ja është ndërmarrje që peshon, ndaj konflikti politik që po ndodh për të është i po të njëjtës peshë. Sepse realisht ta kontrollosh Ndërmarrjen Banesore, do të thotë t`i kontrollosh më se 220 objekte banesore të vjetra të Prishtinës dhe pothuajse edhe dy herë kaq të ndërtuara pas luftës. Nominalisht i bie ta kesh në kontroll gjithë Prishtinën.
Kjo ndërmarrje aktualisht është treguesi më i mirë sesi funksionon shteti dhe shoqëria kosovare në përgjithësi. Me një kaotizëm të paparë, kjo ndërmarrje ka arritur pjesërisht të fusë nën sistem menaxhimi një pjesë të ndërtesave në kryeqytet, por ekskluzivisht për marketing politik. Sikur ta kishte njëmend, natyrisht se ajo do të ngarkohej për mirëmbajtjen e të gjitha banesave të Prishtinës, duke krijuar një bilanc pozitiv të afarizmit dhe duke mbushur edhe më arkën e Komunës së Prishtinës. Por duke shërbyer si arenë e përplasjeve ndërpartiake, NPB-ja vazhdon të mbetet me dy zot shtëpie. Si e tillë ajo është vetëm Ndërmarrje Politike Banesore, porse në asnjë mënyrë Publike.
Pretendentët për ta marrë timonin e saj janë të preokupuar për dominim politik, porse jo për të krijuar modelin e një ndërmarrjeje publike, e cila nuk merret me politikë, por me lehtësimin e jetës së banorëve që jetojnë në ndërtesa të banimit kolektiv.
Për më tepër, logjikë dhe situatë e njëjtë mbretëron pothuajse edhe në të gjitha ndërmarrjet e tjera publike të Prishtinës. Për afro tre vjet, kontesti ndërmjet LDK-së e VV-së për timonin e kompanisë “Pastrimi”, nxori fituese të parën. Kjo kompani ende udhëhiqet nga njeriu i LDK-së.
Ndërkaq bastionet e fundit të ndërmarrjeve publike, të cilat i ka marrë nën menaxhim qeverisja aktuale në Prishtinë janë Stacioni i Autobusëve dhe Trafiku Urban, në të cilat pati dorëheqje e shkarkime të kuadrove të PDK-së e LDK-së.
Në këtë kontekst, pushteti aktual në Prishtinë po e harxhon edhe mandatin e dytë pa arritur t`i stabilizojë ndërmarrjet publike. Tash edhe më keq, ngase ndarja e VV-së ka shkaktuar polarizim edhe më të madh ndërmjet ish-bashkëpartiakëve, të cilët inatet nga zhvillimet brenda subjektit të tyre po përpiqen t`i shprehin në këto relacione. Sikurse edhe zhvillimet e paradomuajshme në VV, diskutimi për problemet në NPB vazhdon të zhvillohet me një diskurs infantil të stilit “ky tha”, apo “ai tha”. Në fakt askush asgjë nuk po thotë. Sepse qytetarët nuk janë të interesuar për inflacion fjalësh, por për veprime konkrete, të dallueshme prej pushteteve pararendëse që lehtësojnë jetën e tyre. Arsyetimet për trashëgim të problemeve nga ish-pushtetet vetëm sa qesin në pah paaftësinë për t`u marrë me zgjidhjen e problemeve. Prishtina nuk ka kohë të presë edhe tre vjet të tjerë arsyetimet e pushtetit, teksa qytetarët nuk kanë pse të kënaqen me disa ndryshime simbolike, të cilat shumë po ngjajnë në iluzion optik sesa në diçka që vërtet e bën dallimin.
Në Prishtinën me një kryetar, dy nënkryetar dhe një në ardhje e sipër, vlugu i punëve është minimal.
Prishtina dhe banorët e saj po presin. Jo nga qëndrimet e shfaqura në rrjete sociale, por në Lagjen e Spitalit, te “Vreshtat”, në “Sofali”, lagjen “Janina”, “Emshir”, “Velani”...
Ditë më parë Erion Veliaj mori çmim për sheshin “Skëndërbe”, si hapësirë publike e mirë rregulluar, teksa në Prishtinë nën erën e kanalizimit, u pre shiriti i një qendre tregtare në kryeqytet.
Prishtina ka nevojë për një menaxhim dinamik e kreativ që e vë në garë me Shkupin, Zagrebin e Tiranën, por jo me Malishevën, Drenasin, Skenderajn, Parteshin, Junikun, apo Hanin e Elezit.
bekim.kupina@kohaditore.com
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<173>
Title:<https://www.koha.net/arberi/102912/sonte-ne-rubikon-rrefimet-e-viktimave-te-dhunes-seksuale-te-luftes/>
Content:<
Në Rubikon sonte mund të ndiqni rrëfimet e viktimave të dhunës seksuale gjatë luftës në Kosovë.
Rubikonin mund ta ndiqni me fillim prej orës 20:00 në KTV.

>
Index:<174>
Title:<https://www.koha.net/arberi/102916/eulex-gjykimet-e-reja-penale-do-te-kryhen-nga-autoritetet-e-kosoves/>
Content:<
Misioni i Bashkimit Evropian për Sundim të Ligjit në Kosovë, EULEX, që nga mesi i qershorit ka mandat të ri këshillëdhënës, por, megjithëkëtë, në raste të caktuara, mund të ushtrojë edhe funksion ekzekutiv.
Në EULEX thonë se institucionet kosovare janë të gatshme të kryejnë punën e tyre. Një gjë të tillë e tha për Radio Kosovën edhe ministri i Drejtësisë, Abelard Tahiri.
Misioni i EULEX-it, i ardhur në Kosovë para dhjetë vjetësh për të ndihmuar vendin në fushën e rendit dhe të ligjit, që nga mesi i qershorit ka ndryshuar mandatin.
Lidhur me mandatin e ri të EULEX-it, për të cilin shpesh u tha se do të luftojë “peshqit e mëdhenj”, flet për Radio Kosovë zëdhënësja e këtij misioni, Donika Berisha – Rizaj, sipas të cilës mandati aktual i EULEX-it, nuk është vetëm monitorues.
“Në kuadër të mandatit aktual, Misioni i EULEX-it, do të zhvillojë aktivitete të monitorimit si dhe do të ketë funksione ekzekutive të kufizuara. Të gjitha këto do të zbatohen përmes njësisë për monitorim dhe asaj operative”, tha Berisha – Rizaj.
Sipas zëdhënëses së EULEX-it, edhe pse tashmë të gjitha hetimet dhe gjykimet e reja penale do të kryhen nga autoritetet e Kosovës, në raste të caktuara, e në rrethana të jashtëzakonshme rastet mund t’u caktohen prokurorëve apo edhe gjyqtarëve të EULEX-it. Por, në këtë mision, besojnë se institucionet kosovare tashmë janë të gatshme të kryejnë punën e tyre. Njëjtë mendon edhe ministri i Drejtësisë, Abelard Tahiri.
“Konsideroj se ne jemi të përgatitur mjaftueshëm që proceset e tilla t’i implementojmë vetë, pa pasur nevojë të kemi prokurorë, gjyqtarë apo policë përbrenda sistemit tonë, qoftë prokurorial apo gjyqësor. Ne jemi ata të cilët do të arrijmë t’i përmbushim obligimet tona si institucione.”
Sipas ministrit Tahiri, sistemi kosovar i drejtësisë nga EULEX-i ka përfituar mjaft shumë. Por, përderisa në EULEX thonë se ky mision ka arritur rezultate konkrete në Kosovë, puna e tyre shpeshherë është kritikuar nga shoqëria civile.
Për Ehat Miftarajn, nga Instituti i Kosovës për Drejtësi, EULEX ka dështuar të përmbushë misionin e tij.
“EULEX-i fatkeqësisht e ka tradhtuar besimin e popullit të Kosovës por edhe të institucioneve, të cilët kanë pasur pritje jashtëzakonisht të mëdha. Ky mision fatkeqësisht nuk ka arritur të përmbushë mandatin dhe misionin e tij”, tha Miftaraj.
Misioni i Bashkimit Evropian për Sundim të Ligjit, EULEX, në Kosovë është vendosur në vitin 2008 dhe kishte për synim të ndihmojë vendin në fushën e sundimit të rendit dhe ligjit. Nga 14 qershori ky mision nuk ka mandat ekzekutiv, por vetëm monitorues. EULEX me mandatin aktual në Kosovë do të jetë deri më 14 qershor 2020.
>
Index:<175>
Title:<https://www.koha.net/arberi/102917/ekipi-menaxhues-i-aks-se-mbledh-ne-takim-kryetaret-e-komunave-serbe/>
Content:<
Ekipi menaxhues për themelimin e Asociacionit të komunave serbe, si pjesë e procesit të hartimit të projekt-Statutit të Asociacionit, sot kanë biseduar me kryetarët e komunave me shumicë serbe.
Në takim, është bërë fjalë për strukturën e ardhshme organizative të Asociacionit të komunave serbe, të cilat do të rregullohen në bazë të Parimeve të përgjithshme të miratuara në Bruksel.
Sipas këtij dokumenti, Asociacioni i komunave serbe do të ketë këto organe: kuvendin, kryetarin, këshillin, bordin, administratën dhe zyrën për ankesa, raporton televizioni publik i Kosovës.
Bashkëbiseduesit kanë theksuar se është thelbësore që kompetencat e Asociacionit të komunave serbe të mbeten ashtu siç janë përcaktuar në Marrëveshjen e parë të Brukselit.
U konstatua se AKS duhet që, përmes trajtimit të çështjeve me interes të përbashkët të komunave anëtare, si dhe përfaqësimin e tyre, kontribuojë në forcimin e demokracisë lokale dhe mbrojtjen e interesave të popullit serb.
Ekipi menaxhues i informoi kryetarët e komunave me aktivitetet e mëparshme dhe planet e ardhshme dhe falënderoi për ndihmën logjistike dhe profesionale që autoritetet lokale i dhanë në punën deri tani.
>
Index:<176>
Title:<https://www.koha.net/arberi/102664/sot-ne-shqiperi-paradite-kthjellet-ne-mbremje-vranet/>
Content:<
Gjatë gjithë ditës moti në Shqipëri vijon me kthjellime në të gjithë vendin. Por vonë pasditja dhe orët e mbrëmjes sjellin vranësira kalimtare në zonat malore, kushte që mbeten prezent edhe gjatë natës.
Sipas Meteoalb, era do të fryjë e lehtë në tokë dhe det me shpejtësi 20 km/h nga drejtimi Perëndimor duke krijuar në det dallgëzimin e ulët.
Temperaturat e ajrit mbeten konstante në orët e mëngjesit, por mesdita sjell rritje me 2 gradë të temperaturave në vend.
>
Index:<177>
Title:<https://www.koha.net/arberi/102921/ukraina-nuk-do-ta-njohe-kosoven/>
Content:<
Presidenti ukrainas, Petro Poroshenko, tha sot në Beograd se Ukraina me vendosmëri respekton dhe respekton integritetin territorial të Serbisë, dhe se nuk e ka njohur Kosovën.
Sipas tij, zgjidhja për këtë çështje duhet të gjendet përmes një kompromisi, duke respektuar interesat e Beogradit zyrtar, transmeton KsP.
“Dua të bëj të qartë se respektojmë integritetin territorial të Serbisë. Ne nuk e kemi njohur Kosovën dhe ne marrim qëndrimin për të kërkuar një zgjidhje për këtë problem përmes një kompromisi, duke respektuar interesat e Serbisë”, tha Poroshenko në një konferencë shtypi me presidentin serb Aleksandar Vuçiq.
>
Index:<178>
Title:<https://www.koha.net/arberi/102667/gjoba-te-renda-per-perdoruesit-pas-ndalimit-te-qeseve-plastike-ne-shqiperi/>
Content:<
Nëse i keni përdorur deri më tani qeset plastike, që prej datës 1 korrik është ndaluar rreptësisht përdorimi i tyre. Kështu, në rast se do t’i përdorni do të merren masa ndëshkuese dhe do të penalizohen përdoruesit dhe prodhuesit e tyre.
Vendimi i miratuar dy muaj më parë parashikon gjoba me vlerë 10 deri në 15 milion lekësh për bizneset që i përdorin pas afatit të lejuar.
Sipas vendimit, i cili ka hyrë dje në fuqi parashikohet që të hidhen në treg vetëm qeset e riciklueshme.
Këto qese do të jenë nën kontrollin e ministrisë dhe ato do të jenë në treg në vendet ku tregtohen mallra kundrejt një pagese të posaçme.
Sakaq, për kontrollin periodik, Këshilli i Ministrave ngarkon me përgjegjësi Agjencinë Kombëtare e Mjedisit, së bashku me Inspektoratin Kombëtar të Mjedisit.
>
Index:<179>
Title:<https://www.koha.net/arberi/102923/kontratat-e-kosoves-me-mungese-transparence-dhe-profesionalizmi/>
Content:<
Pesë kontrata të rëndësishme kanë qenë pjesë e tryezës që trajtoi kontratat e dëmshme të cilat zbatohen nga institucionet e Kosovës, përfshirë edhe pasojat që kanë ato.
Kontrata për autostradën për Shkup, kontrata me pasaporta, kontrata e Dardafonit, AXOS-i, si dhe procesi i privatizimit të Brezovicës, janë numëruar në këtë rast.
Alban Hashani, drejtor ekzekutiv i institutit Riinvest, ka prezantuar një studim të hartuar nga ky institut, ku ka përmendur mungesën e transparencës dhe profesionalizmit.
Ai ka kërkuar ngritje të rolit të prokurorisë në këtë aspekt, si dhe të atij të Kuvendit.
“170 milionë potencialisht do të ishte dëmi në qoftë se krejt palët paditëse do të fitonin në kontest me qeverinë e Kosovës. Lajmi i mirë është, apo i keq, që veç 65 milionë po i humbim, pra në qoftë se i vëmë në perspektivë këto janë diku te 5 për qind e buxhetit të Kosovës, potencialisht në qoftë se rasti i Dardafonit vendoset prapë jo në favor të Kosovës, kjo mund të rritet në 90 milionë”, tha Hashani, raporton KsP.
Ai tutje ka përmendur mangësitë kryesore të kontratave.
“Së pari është mungesë e profesionalizmit, pra vërehet qartë se ka mungesë të profesionalizmit në dizajnimin e kontratave publike, së dyti ka mungesë të theksuar të transparencës, dhe së treti ka dyshime po edhe vërtetime të keqpërdorimit të pozitës zyrtare”, u shpreh Hashani.
Ai ka shtuar se përgjegjësia për këtë i takon qeverisë e cila si ekzekutiv ka përgjegjësi për këtë gjë.
Ministri i Zhvillimit Ekonomik Vladrin Lluka, ka thënë se problem është qëndrimi karshi kontratës për të cilën është bërë zotimi.
“Problemi këtu unë besoj më shumë qëndron te qëndrimi karshi asaj kontratës që ne veç jemi zotuar, ajo gjithmonë na ka shkaktuar neve probleme, se nuk i kemi qëndruar ballë, ose të paktën jemi pajtuar, kemi nënshkruar kontratë ndoshta edhe tu e dit që s’kemi me arrit mi përmbushë ato kritere të cilat jemi pajtuar në kontratë, prandaj nuk e fajësoj, po flas specifikisht te kontratat e mëdha, ato janë të përpiluara në mënyrë jashtëzakonisht profesionale, mirëpo ajo pjesa e tolerancës që është bë, do me thënë mungesa e profesionalizimit që nuk e kanë ditë cilat janë kapacitetet e veta mi përballu ato kontratë, qaty është problemi kyç dhe ajo na ka shkaktuar neve shumë probleme”, tha Ministri Lluka.
Ai ka thënë se prezantimi në arbitrazhe duhet të bëhet nga kompani serioze, sepse problem është edhe prezantimi në arbitrazhe.
Në mungesë të ministrit të Infrastrukturës Pal Lekaj, fjalën e mori zëvendësministri Fehmi Mujota, i cili tha se secila qeveria duhet t’i zbatojë kontratat që merr nga qeveria paraparake, sepse në të kundërtën mund të shkaktojë dëme.
“Unë mendoj se ka pas pak defekt, nëse mund të thuhet tek faji, në qasjen serioze në momentin kur ka ndodh ndërrimi i qeverive, unë e them me kompetencë dhe përgjegjësi, po e them publikisht po të kish mbaru mandati ose po të kisha edhe një mandat tjetër ministër, kontrata me Bechtel Enkën, Shkup-Hani i Elezit s’do ta kishte asnjë dilemë dhe asnjë defekt. Pse. Dikush do të pyeste pse? Pse, nuk do të kisha kërkuar shtyrjen e kontratës”, tha Mujota.
Deputeti Korab Sejdiu ka thënë se Qeveria ka përgjegjësi ndaj publikut, kurse kompania private nuk ka përgjegjësi për paranë publike. Sipas Sejdiut, klauzola e konfidicalitetit nuk duhet të ketë vend në kontrata publike.
“Për mua është shumë e pakuptimtë kur ty, një ministër, ose një qeveri në përgjithësi, e merr një vendim pa e marrë mendimin e një kompanie e cila po paguhet diku 8 milionë euro pikërisht për atë arsye, edhe thirret në një vendim kur zyrtari qeveritar, që unë po të garantoj që na nuk kemi kompetenca të brendshme, nuk kemi kapacitet të brendshëm për të vlerësuar diçka të tillë në administratën tonë, i kuptojmë të gjitha problemet që i kemi me administratën publike, unë po të them me përgjegjësi të plotë që ne nuk kemi kapacitet të brendshëm, për atë dalim edhe e marrim një kompani serioze të cilat nuk japin vetëm interpretim ligjor çka po thotë neni i caktuar, por ata në fakt dalin edhe nëse pretendimi i palës private e cila është duke e zbatuar një kontratë, duke ndërtuar një autostradë apo çfarëdo projekti tjetër, e bën një kërkesë, por tash pse ata e bëjnë kërkesën s’do të thotë ti të ua paguash”, tha Sejdiu.
Qeveria e Kosovës është duke u përballur me konteste gjyqësore, të cilat rrjedhin si pasojë e formulimit dhe zbatimit joadekuat të kontratave publike. Këto konteste gjyqësore tregojnë se Qeveria e Kosovës dhe institucionet tjera publike nuk kanë arritur të dizajnojnë kontrata të plota dhe të respektojnë detyrimet që dalin nga marrëdhëniet e tilla kontraktuale.
>
Index:<180>
Title:<https://www.koha.net/arberi/102924/per-gjuriqin-kosova-eshte-e-serbise-me-kushtetute-dhe-me-rezoluten-1244/>
Content:<
Beograd, 3 korrik – Për drejtorin e Zyrës për Kosovën në Qeverinë e Serbisë, Marko Gjuriq, tashmë i njohur për retorikën e tij shoviniste serbe, “nuk përbën lajm nëse Prishtina nuk respekton ndonjë marrëveshje, por do të ishte lajm nëse ndodhë ta respektojë ndonjë”. Ai kështu i deklaroi TV Prva (TV E para), transmeton Koha.net.
“Ajo kur fyejnë, përdorin retorikë provuese, flasin marrina për njëfarë territori që nuk e kanë, nuk përbëjnë kurrfarë lajmi”, është shprehur ai dhe ka shtuar se “Kosova dhe Metohia është territor i Serbisë sipas Kushtetutës sonë dhe sipas Rezolutës 1244”, ndërsa ka thënë se “nuk do ta këshilloj askënd t’u besojë premtimeve të Prishtinës, meqë lajm do të ishte kur të fillojë të respektojë ndonjë premtim”
Pasi ka pohuar se tema e Kosovës është dominonte në takimet me të huajt, Gjuriq ka shtuar se shqiptarët në Prishtinë (Beogradi zyrtar e quan Kosovën “e ashtuquajtura Kosova”, sikur ky toponim të jetë trilluar nga shqiptarët – plotësim ynë) kanë mbështetjen e Amerikës dhe të disa vendeve perëndimore kur bëhet fjalë për pavarësinë e Kosovës, porse Serbia e ka për detyrë të përmirësojë pozitën ndërkombëtare të Serbisë”.
Gjuriq nuk ka dashur ta komentojë thirrjen e presidentit të Francës, Emanuel Macron se“Serbinë duhet dënuar për kërkesat e saj nga disa vende që të tërheqin njohjen për pavarësinë e Kosovës”, por ka thënë se “Pozita e serbëve në Kosovë është e rëndë, e ndërlikuar, ata shumë shpesh janë të kërcënuar e të sulmuar dhe prandaj me bashkësinë ndërkombëtare po përpiqemi të arrijmë një konsensus për zgjidhjen e kësaj çështjeje dhe të mos mbesë përherë ashtu çfarë e mendon Prishtina”.
Po ashtu ai ka shfaqur shpresën se do të ketë vende të tjera që do të tërheqin njohjen e pavarësisë së Kosovës.
>
Index:<181>
Title:<https://www.koha.net/bote/102926/arrestohet-nje-serb-per-krime-lufte-ne-bosnje/>
Content:<
Pjesëtarët e Agjencisë për hetime dhe mbrojtje të Bosnjë dhe Hercegovinës arrestuan sot në rajonin Vlasenica, Slaxhan Pajiq, i dyshuar për krime lufte në Bosnjë.
Pajiq (1970), i lindur në Loznicë, dyshohet se mori pjesë në një numër të madh dhunimesh dhe keqtrajtimesh seksuale të një femre boshnjake dhe një të miture tjetër, transmeton KsP.
Ai akuzohet edhe për sjellje jo njerëzore dhe torturim të civilëve të robëruar, meshkujve të nacionalitetit boshnjak në hapësirat e stacionit policor në Vlasenica.
Pajiq, i cili është shtetas i Bosnjës, dyshohet se ka kryer krime lufte kundër popullatës civile.
>
Index:<182>
Title:<https://www.koha.net/bote/102927/arrestohet-ish-kryeministri-i-malajzise/>
Content:<
Ish-kryeministri i Malajzisë, Najib Razak u arrestua sot nga agjencia antikorrupsion në kuadër të hetimit për përvetësim në dëm të fondit të shtetit, bëhet e ditur nga burime të policisë, pas konfiskimit të objekteve të luksit që lidhen me këtë çështje.
‘’Agjencia Malajziane Antikorrupsion (MACC) e ka shoqëruar Tan Sri Najib Razak në ndërtesën e MACC-së. Ai është shoqëruar me katër makina policie’’, deklaroi për AFP një burim i Policisë.
Në maj, policia njoftoi se kishte sekuestruar qindra kartona ku ndodheshin çanta luksoze femrash të mbushura me para dhe bizhuteri, gjatë kontrolleve të kryera në kuadër të hetimit për përvetësim fondesh që kanë në shënjestër Najibin, i cili mbajti postin e kryeministrit nga viti 2009 deri në 2018.
Mallrat e konfiskuar u zbuluan në një ndërtesë të lartë në qendër të kryeqytetit Kuala Lumpur. Këto objekte vlerësohen deri në 234 milionë euro, kishte bërë të ditur policia javën e kaluar.
>
Index:<183>
Title:<https://www.koha.net/arberi/102928/psd-thaci-nuk-ka-legjitimitet-per-te-udhehequr-dialogun/>
Content:<
Partia Socialdemokrate është shprehur edhe një herë kundër që presidenti i Kosovës, Hashim Thaçi, t’i prijë procesit të dialogut me Serbinë në Bruksel, duke thënë se një gjë të tillë duhet ta bëjë Kuvendi i Kosovës, pasi sipas kësaj partie, ai është i vetmi organ që ka legjitimitet për një gjë të tillë.
Nënkryetari i PSD-së, Visar Ymeri, ka thënë në një konferencë për media se është e domosdoshme që Kuvendi i Kosovës të marrë rol udhëheqës në këtë proces të dialogimit.
“Kjo nënkupton që kuvendi duhet të jetë i përfshirë që nga fillimi e deri në fund. Legjitimiteti fitohet vetëm nëse kuvendi është i përfshirë në këtë proces përgjatë gjithë dialogut. Strategjia, platforma duhet të miratohet në Kuvendin e Kosovës. Ne si parti konsiderojmë se kjo platformë duhet të shërbejë si parim bazë dhe udhërrëfyes në këtë proces. Kushdo që mendon se në dialog duhet të shkohet pa vija të keqe, e ka gabim. Kosova i ka disa çështje që nuk i diskuton me Serbinë, pasi ajo është shtet”, tha Ymeri, raporton KsP.
Ndërsa, Dukagjin Gorani, tha se duhet të ekzistojë një mekanizëm mbikëqyrës për procesin e dialogu.
“Kuvendi i Kosovës duhet që me votë të kualifikuar ta emërtojë bartësin e këtij procesi. PSD nuk mendon se ekziston një bartës i këtij procesi. Të mandatuarit duhet t’i japin përgjegjësi kuvendit për çdo gjë që arrihet në dialog. Kuvendi duhet ta ketë mundësinë për shkarkimin e të mandatuarëve nëse gjendet shkelje. Kuvendi duhet ta formojë një grup të veçantë që do ta mbikëqyrë këtë proces dhe ky grup duhet të drejtohet nga opozita”, tha ai.
Ai tha se presidenti i vendin nuk është legjitim për të udhëhequr me dialogun.
“Nuk ka dyshim që Thaçi aspiron të jetë udhëheqës i dialogut, por PSD mendon se ai nuk ka legjitimitet, pasi Kuvendi i Kosovës është i vetmi organ që ka legjitimitet për një gjë të tillë”, tha Gorani.
>
Index:<184>
Title:<https://www.koha.net/kosove/102930/nis-zgjerimi-i-rrjetit-te-kanalizimit-ne-fshatin-e-larget-rud-te-malisheves/>
Content:<
Në kuadër të rregullimit të sistemeve të kanalizimeve në fshatrat e Komunës së Malishevës, edhe në fshatin Rud ka filluar zgjerimi i këtij sistemi, duke e lidhur edhe një pjesë të fshatit që deri më tani nuk ka qenë i kyçur në sistemin e kanalizimit të fshatit.
Punimet në zgjerimin e këtij sistemi të kanalizimit i ka inspektuar nënkryetari i Komunës së Malishevës, Hajdin Berisha dhe drejtori komunal i Urbanizimit, Islam Vrenezi.
“Nënkryetari Berisha dhe drejtori Vrenezi, janë ndarë të kënaqur me punimet që janë duke u zhvilluar, pasi operatori, deri më tani, është duke i kryer punimet sipas planifikimit dhe brenda pak ditëve, edhe pjesa e hyrjes së fshatit Rud, do të jetë i kyçur në sistemin e kanalizimit”, thuhet në komunikatën e Komunës së Malishevës.
Vrenezi ka sqaruar se bëhet fjalë për mbi 500 metra rrjet i ri i kanalizimit, për këtë pjesë të fshatit, dhe kjo bëhet në kuadër të investimeve të Komunës së Malishevës, në rregullimin e infrastrukturës së sistemeve të kanalizimeve.
Përndryshe, nënkryetari Berisha është takuar edhe banorët e fshatit Rud, të cilët, sipas komunikatës, janë shprehur të kënaqur me këtë investim dhe përkujdesjen e vazhdueshme të komunës, në raport me fshatin e tyre, i cili edhe pse është një prej fshatrave të largëta, investimet e komunës nuk kanë munguar.
>
Index:<185>
Title:<https://www.koha.net/arberi/102675/ne-planin-e-titos-per-jugosllavine-e-madhe-edhe-shqiperia-selaniku/>
Content:<
Kryetari deri në vdekje i ish – Republikës Federative Socialist të Jugosllavisë e kishte dashur ish - Jugosllavinë edhe më të madhe dhe më të fuqishme, dhe që ajo të bëhej forcë botërore, transmeton Koha.net.
Tito, siç theksojnë historianë të huaj, përcjell srbija danas, ka pasur ambicie që Jugosllavisë t’ia bashkëngjitë Shqipërinë, Bullgarinë, pjesë të Rumanisë e të Greqisë.
Historiania amerikane Sabrina Ramet ka treguar se si RSFJ e udhëhequr nga Tito deshi të krijonte Jugosllavinë integrale në të cilën do të përfshiheshin rajonet përreth Jugosllavisë: Greqinë, Trakinë, Shqipërinë, Bullgarinë, të paktën një pjesë së Korushkës austriake dhe tërë krahinën Furlani- Krainë Juliane. Në favor të tezës së saj është edhe deklarata e Titos pas Luftës së Dytë Botërore kur kishte thënë se Jugosllavia ka të drejtë në Trieste dhe në tërë Carcininë përfshirë edhe Korushkën austriake.
Historianët ambiciet e Titos për Jugosllavi të madhe i ndërlidhin me Marrëveshjen e Bledit. Në bazë të kësaj marrëveshjeje, autor të sajtit DeviantArt kanë përpiluar hartën e cila tregon se si do të dukej RSFJ po të realizoheshin planet e Titos dhe se ai plan përfshinte Shqipërinë, një pjesë të Rumanisë e të Greqisë deri në Selanik, transmeton .
Historiani Sërgjan Cvetkoviq thotë se harta me siguri ka lidhje me të ashtuquajturin projekt i federatës ballkanike.
“Kjo Jugosllavi do të përfshinte tashmë vendet ekzistuese, plus Shqipërinë e Bullgarinë. Dihet se ka pasur aspirata ndaj Greqisë e Austrisë. Projekti ka qenë aktual pas përfundimit të Luftës së Dytë Botërore. Ideja ka e tillë ishte hedhur në tavolinë, komunistët bëjnë kështu, nxirrnin një ide për t’u testuar në fakt kjo ka qenë karrem i Titos për ta testuar Stalinin. Thotë Cvetkoviq.
Sipas fjalëve të tij, shumica e historianëve mendojnë se mu kjo ide ka qenë shkaku kryesor i konfliktit të Titos me Stalinin.
>
Index:<186>
Title:<https://www.koha.net/lemsh/103005/ne-te-ardhmen-ne-dete-do-te-kete-me-shume-plastike-se-peshq/>
Content:<
Bashkimi Evropian planifikon që deri në vitin 2025 çdo qytetar nuk do të shpenzojë më shumë se 40 qese plastike në vit, një lëvizje kjo e madhe që të gjithë duhet të ndjekin nëse duan të ruajnë ambientin në Tokë.
Irlanda ishte e para në Evropë që vendosi një taksë të veçantë në qese plastike në 2002, falë të cilave konsumi i tyre ka rënë 90 për qind.
Sipas studimit të Kombeve të Bashkuara, rreth 5 miliardë qese plastike përdoren në vit, dhe shumica dërmuese mbaron në det.
Ekspertët kanë frikë se deri në vitin 2050 do të ketë më shumë plastikë se peshq në det.
Një person mesatar përdorë rreth 1000 qese plastike në vit. Një qese përdoret mesatarisht për 12 minuta dhe nevojiten 1000 vjet për shkatërrimin e saj, pasi është e prodhuar nga derivatet e naftës të polietilenit.
Më shumë se një milion zogj dhe rreth 100,000 gjitarë detarë vdesin çdo vit për shkak të qeseve plastike që hanë ose kontraktojnë në to.
Sipas disa parashikimeve, 85 për qind e të gjitha breshkave të detit do të lëndohen ose do të ngordhin për shkak të plastikës. India është fajtore për 60 për qind të plastikës që përfundon në det dhe oqeane çdo vit.
Në mes të Oqeanit Atlantik, midis Virxhinisë dhe Kubës ndodhet zona Patch Great Garbage Atlantik, e mbuluar me rreth 26 milionë copë plastike për kilometër katror.
Disa kompani tregtare shpenzojnë më shumë se 4 milionë dollarë në qese plastike në vit.
Në botë, vetëm rreth 1 për qind e qeseve plastike riciklohen, kështu pyesni veten - ku shkon çdo gjë tjetër? Ju e dini përgjigjen, në natyrë. Kur digjen katër qese, oksigjeni konsumohet për aq kohë sa merr një person për tërë ditën
>
Index:<187>
Title:<https://www.koha.net/lemsh/103002/me-e-vlefshme-se-nafta-mafia-e-vjedh-ne-plazhe/>
Content:<
Plazhi i ëndrrave të parajsës, të paktën ata që shohim në filma, janë kryesisht me rërë të bardhë që shtrihet në largësi.
Në kërkim të vendeve të tilla, ne lëvizim përmes një numri të broshurave turistike dhe rreth plazheve tona parajsore në Shqipëri, Barbados, Kroaci, Tajlandë, Afrikën e Jugut.
Natyralisti Desmond Morris beson se njerëzit kanë nevojë të kërkojnë vende të tilla që lidhen me një pushim ku thithin rrezet e diellit ndërsa rrokullisen mbi rërë dhe çdo brengë largohet.
Rëra është në sasi të pakufizuar, aq shumë sa përdoret për të përshkruar diçka që është e pafund, mjaft e zakonshme, por përsëri magjike, dhe se zhdukja e saj është një mision pothuajse i pamundur.
Yje ka më shumë se grimcat e rërës, siç thonë astronomët. Rëra është në sasi të mëdha dhe sipas studiuesve nga Universiteti i Hawaii bëhet fjalë për 500 kuadrilionë.
Por, rëra nuk është aq e pafund sa mendojmë. Ne harrojmë për urinë tonë të pacenueshme për ndërtimin e ndërtesave të reja, rrugëve, qelqit dhe madje edhe të elektronikës. E gjithë kjo ndikon në shumë vende që ne duam më së shumti.
Bota konsumon në mes të 30 dhe 40 miliardë ton material ndërtimi çdo vit, dhe gjysma e saj shkon në rërë, e cila është e mjaftueshme për të ndërtuar një mur të lartë 27 metra të gjerë rreth ekuatorit.
Rëra është përgjegjëse për 85 për qind të peshës totale të të gjitha materialeve të nxjerra në 2014 dhe rezervat e saj plotësojnë erozionin e shkëmbinjve për mijëra vjet.
Kërkesa e lartë do të thotë mungesë dhe kjo do të thotë para, dhe paraja gjithashtu çon në krime. Në mbarë botën është vlerësuar se ky biznes është me vlerë 50 miliardë funta në vit dhe një metër kub rërë shitet me një çmim prej 67 funta në zonat me kërkesa të larta dhe stoqe të vogla, transmeton kp.
Kjo e bën atë ideal për shfrytëzim të paligjshëm, veçanërisht në vendet në zhvillim. Pse të shpenzohen shuma të mëdha parash për blerjen e rërës nga minierat e licencuara, kur mund të bëni punën tuaj në disa pjesë të largëta të lumenjve të fshehur? Apo thjesht e vjedhin atë nga disa plazhe ose nga e gjithë ishulli?
Pikërisht me këtë biznes merret "mafia e rërës". Kriminelët kryejnë operacionet e tyre të paligjshme në Azi, Afrikë dhe vende të tjera, ku, me ndihmën e parave, edhe policia dhe zyrtarë të tjerë e kthejnë kokën në anën tjetër.
Nga Xhamajka e deri te Maroku e Indonezia, mafia po shkatërron plazhe të tëra të cilat gjatë natës zhduken me ndihmën e disa kamionëve. Ata që i pengojnë, pavarësisht nëse janë policë, aktivistë, apo gazetarë, do të lëndohen ose do të vriten.
Aktivistja e mjedisit në Indi, Sumaira Abdulali po kryen një fushatë të fuqishme kundër nxjerrjes së paligjshme të rërës, e cila gati i kushtoi me jetë në vitin 2010.
"Problemi po përhapet në plazhet turistike si Goa, Kerala dhe vende të tjera. Shumica e njerëzve kanë frikë të kundërshtojnë, dhe vende të tilla shmangen edhe nga policët dhe zyrtarët qeveritarë”, tregon ajo.
Në zonën e Azisë Juglindore, rëra është një pjesë kyçe edhe e gjeopolitikës. Ambiciet perandorake të Kinës në Detin e Kinës Jugore po rriten, veçanërisht duke ndërtuar ishuj artificialë me rërë ku bazat ushtarake po i ndihmojnë të forcojnë pozitën e tyre në rajon,
>
Index:<188>
Title:<https://www.koha.net/metro/102998/banore-te-velanise-provokohen-e-sulmohen-nga-fqinji-organet-e-drejtesise-nuk-veprojne/>
Content:<
Banorët e lagjes “Velania” të kryeqytetit janë në hall të madh me një fqinj të tyre, i cili thuajse çdo ditë i ngacmon dhe i kërcënon ata. Banorët thonë se nuk duan probleme me të, por kritikojnë autoritetet e rendit që nuk po ndërmarrin asgjë lidhur me problemin e lagjes së tyre. Javën e kaluar 22-vjeçari, A. Zejnullahu kishte fyer njërin nga banorët, i cili nuk dëshiron të publikojë identitetin e tij, mirëpo thotë se policia nuk po ndërmerr diçka për sigurinë e tyre.
Ata thonë se fakti që janë familjarë, nuk duan të merren me të, pasi ai me vete bart armë të ndryshme.
“Kohavisioni” nuk ka mundur të kontaktojë me 22-vjeçarin A. Zejnullahu, por babai i tij i ka thënë televizionit se nuk mund të bëjë asgjë lidhur me të birin, pasi ai nuk i merr parasysh fjalët e tij. Policia, ndërkohë, bën të ditur se janë 12 raste të raportuara për këtë person, përfshirë lëndime trupore e kanosje. Dhjetë prej këtyre rasteve janë proceduar në Prokurorinë përkatëse, ndërsa dy të tjera janë duke u trajtuar nga policia.
Por, se pse ky person nuk është ndalur nga autoritetet e drejtësisë, pavarësisht dhjetëra denoncimeve ndaj tij, është çështje që i takon Prokurorisë.
Policia nuk ka treguar se kush është prokurori që gjithnjë e liron me procedurë të rregullt këtë person, të cilin fqinjët e denoncojnë si kërcënues.

>
Index:<189>
Title:<https://www.koha.net/metro/102969/shperthen-gypi-i-ujesjellesit-vershohet-sheshi-zahir-pajaziti-ne-prishtine/>
Content:<
Uji që dilte nga gypi i pëlcitur në një nga banesat kolektive në sheshin “Zahir Pajaziti”, ka krijuar një “lum” për 20 minuta në qendër të Prishtinës.
Punonjësit e një lokali në këtë shesh janë detyruar ta nxjerrin ujin nga bodrumi përmes një gypi që përmes tij u vërshua sheshi.
Zëdhënsja e ujësjellësit rajonal “Prishtina”, Arjeta Mjeku, ka thënë se në një banesë ka shpërthyer një gyp 63 milimetra dhe ekipi shumë shpejt do të sanojë sanoj problemin.

>
Index:<190>
Title:<https://www.koha.net/metro/102960/tika-rinovon-shkollen-elena-gjika-ne-prishtine/>
Content:<
Komuna e Prishtinës dhe Agjencia Turke për Bashkëpunim dhe Koordinim (TIKA) nënshkruan sot memorandum bashkëpunimi për realizimin e projektit të rinovimit dhe pajisjen me inventar të shkollës fillore “Elena Gjika”.
Me këtë rast, kryetari i Komunës së Prishtinës, Shpend Ahmeti, tha se do të rinovohet komplet e gjitha shkolla.
“‘Elena Gjika’ ka qenë në një gjendje të rëndë sa i përket gjendjes infrastrukturore. Kemi gjetur mbështetjen ta rinovojmë me Tikën. I nënshkruam dy marrëveshje e para për rinovimin dhe pajisjen me inventar të ri komplet shkollën. Punimet do të zhvillohen me procedura të përshpejtuara të agjencionit dhe synojmë që në shtator të hyjmë në shkollë të rinovuar”, tha ai, transmeton KsP.
Ndërsa, shefi i Zyrës Tika në Kosovë, Hasan Burak Ceran, shprehu besimin se rinovimi i shkollës do të bëhet me kohë.
“Sot këtu jeni duke nënshkruar një memorandum për shkollën ‘Elena Gjika’ dhe do të mundohemi që ta përfundojmë të gjithë shkollën. Në vitin 2016 i kemi rinovuar disa klasë dhe tani po nënshkruajmë për ta përfunduar të gjithë shkollën”, tha ai.
Ndryshe, më shumë se 50 për qind e rinovimit do të mbështetet nga Tika.
>
Index:<191>
Title:<https://www.koha.net/metro/102844/vv-ja-me-psd-ne-me-qendrime-te-kunderta-per-opinionin-ligjor-te-mzhe-se/>
Content:<
Opinioni i Ministrisë së Zhvillimit Ekonomik që i është dhënë drejtorit të Pronës në Komunën e Prishtinës, Dren Kukaj, në lidhje me postin e kryeshefit ekzekutiv të Ndërmarrjes Publike Banesore(NPB), është interpretuar në dy versione nga përfaqësues të PSD-së dhe VV-së.
VV-ja pretendon se kryeshefi i deritashëm i NPB-së, Nexhat Kryeziu, që është edhe anëtar i kësaj partie ka të drejtë të vazhdojë të mbajë postin deri në zgjedhjen e një kryeshefi të ri në mënyrë të ligjshme, shkruan sot “Koha Ditore”.
PSD-ja pretendon se ushtruesi i detyrës i zgjedhur përmes një vendimi të Komisionit të aksionarëve, Hajdar Hoxha (i afërt me këtë parti) duhet ta marrë menaxhimin e Ndërmarrjes, deri në shpalljen e konkursit për drejtor të ri.
Dren Kukaj, i cili përpos si drejtor i Pronës në Komunë, është edhe aksionar në NPB i emëruar nga kryetari i Komunës, Shpend Ahmeti, në një adresim publik ka thënë se “Ministria e Zhvillimit Ekonomik me një opinion ligjor i dha të drejtë Komunës së Prishtinës në raport me paqartësitë lidhur me NPB-në” ... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<192>
Title:<https://www.koha.net/metro/102600/nga-pese-aktvendime-rrenohet-vetem-nje-ndertim-pa-leje-ne-prishtine/>
Content:<
Fiks 100 letra për t’u paraqitur në zyre ua ka dërguar Komuna e Prishtinës, gjatë majit, pronarëve që po ndërtojnë objekte të reja gjithandej.
Përpos kësaj, janë shkruar 97 procesverbale për rrënime, janë lëshuar 19 aktvendime për ndërprerje të punëve, dhe janë marrë 5 aktvendime për rrënim. Por krejt ky aktivitet është finalizuar me rrënimin e vetëm një mbindërtimi pa leje, shkruan sot “Koha Ditore”.
Rrënimi në rrugën “Zekeria Cana” është bërë më 24 qershor, teksa pamje të tij ka prezantuar në profilin e tij në “Facebook”, vetë kreu i Komunës Shpend Ahmeti.
“Ky objekt i ndërtuar pa leje është rrënuar në vitin 2016. Tash sërish, në të njëjtin vend, në Lagjen e Profesorëve është rindërtuar, edhe pse i është refuzuar kërkesa për leje nga Urbanizmi. Përsëri sot, Drejtoria e Inspektoratit të Komunës së Prishtinës ka ekzekutuar vendimin për rrënim... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<193>
Title:<https://www.koha.net/metro/102496/fletushkat-reklamuese-irritojne-qytetaret-komuna-ska-pergjigje/>
Content:<
Grumbuj të fletushkave nga bizneset dhe marketeve të ndryshme shihen çdo ditë para dyerve të qytetarëve të Prishtinës.
Shpërndarësit e këtyre fletushkave ato vetëm i hedhin në hyrje të banesave e të cilat pastaj shpërndahen gjithandej.
Përveç në ndërtesa, shpërndarësit këto fletushka i vendosin edhe nëpër vetura, ku për këtë mënyrë të shpërndarjes së fletushkave banorët e Prishtinës kanë shume ankesa. Ata thonë se më shumë po krijohen mbeturina sesa që po marrin ndonjë informacion nga ato fletushka.
Imer Mehmeti, i cili jeton në lagjen Ulpiana thotë se do të duhej të dënohen shpërndarësit e këtyre fletushkave për mënyrën se si e bëjnë shpërndarjen.
“Këto që po i shpërndajnë janë një katastrofë e madhe. Unë jetoj në këtë hyrjen e dytë dhe e paguajmë pastruesen 80 euro në muaj. Për çdo mëngjes i gjej duke i gjuajtur fletushkat, këta absolutisht duhet me i dënua. Kjo se fëmijët po i marrin po i grisin, po i qesin nëpër hyrje dhe këto duhet me i ndalu, me dënime apo në tjetër mënyrë”, thotë Mehmeti për Kosovapress.
Ai bën apel që marketet dhe bizneset të ndalojnë këtë formë të shpërndarjes së fletushkave reklamuese.
Edhe Bahrije Humolli, thotë se fletushkat reklamuese po bëhen në mënyrë jo të duhur. Edhe kjo banore e Prishtinës thotë se do të duhej të dënohen bizneset dhe marketet që shpërndajnë fletushka në mënyrë të tillë.
“Pengojnë shumë, veç vijnë para banesave i lëshojnë, veç i lëshojnë, në vetura, tek dera e hyrjes i lajnë dhe e gjithë toka mbetet shtruar me fletushka”, thotë Humolli.
Ndërsa, Muharrem Sopjani thotë se po të bëhej shpërndarja me postë apo në ndonjë mënyrë tjetër do të mund të përfitonin qytetarët, por në këtë mënyrë që bëhet sot ai thotë se vetëm po iu sjellin mbeturina para banesave.
“Nuk i bëjnë me rregull se përtojnë t’i shpërndajnë siç duhet dhe i shpërndajnë me shumicë, i qesin nëpër makina dhe ato lagen dhe kështu që nuk ja vlen”, u shpreh ai.
Përveç që krijojnë mbeturina, fletushkat sipas Ardian Visoka janë edhe të rreme, ku ai thotë se shpesh herë ajo që reklamohet në fletushka është krejt e kundërta në markete.
“Ka raste kur aty në promocion faktikisht kur të shkosh në dyqan gjendja është tjetër, por ndonjëherë edhe shërbejnë”, tha Visoka.
KosovaPress ka kontaktuar disa nga marketet e mëdha që shpërndajnë fletushka të tilla, por të njëjtit nuk kanë pranuar të flasin duke thënë se është një mënyre për t’i informuar qytetarët për zbritjet që ata i ofrojnë.
Inspektorati i Komunës së Prishtinës muaj më parë kishte paralajmëruar se do të dënohen bizneset dhe marketet që zihen duke shpërndarë fletushka të tilla reklamuese, ku në atë paralajmërim kishin thënë se bizneset do të dënohen nga 100 deri në 500 euro.
KosovaPress për tri ditë ka pritur një përgjigje nga zyra për media e Komunës së Prishtinës, por edhe Inspektorati por të njëjtën nuk ka dhënë përgjigje e as nuk u janë përgjigjur telefonatave.
>
Index:<194>
Title:<https://www.koha.net/kronike/103018/ende-pa-te-dyshuar-per-vdekjen-e-17-vjecarit-ne-sat-styro/>
Content:<
Prokuroria Themeloer në Prizren në bashkëpunim me Inspektoratin e Punës janë duke vazhduar hetimet në lidhje me vdekjen e Seldin Aliut, punëtorit 17 vjeç, që humbi jetën të premten tragjikisht në fabrikën e stiroporit “Sat Styro”, në Mushnikovë të Prizrenit.
Në një deklaratë për KosovaPress, prokurori i Prokurorisë Themelore në Prizren, njëherësh koordinator për media atje, Petrit Kryeziu, ka thënë se prokurori i çështjes e ka njoftuar se inspektorati i punës ka dalë sot në vendin e ngjarjes për të hetuar rastin, por ende nuk ka dorëzuar një raport në organin akuzues.
“Derisa të sillet raporti i Inspektoratit të Punës vazhdon me mbet e njëjta gjendje, domethënë ende nuk ka ndonjë person të arrestuar apo dyshuar”, ka thënë ai.
Seldin Aliu sipas të dhënave të ofruara nga Policia në mesditën e së premtes ishte raportuar të ketë rënë në një nga makinat e përpunimit në fabrikë, dhe humbur jetën në mënyrë aksidentale.
Ai në atë fabrikë kishte filluar dy javë më parë punën, për ta ndihmuar familjen që të dalë nga varfëria për pagën prej 250 eurosh për të cilën thuhej se ishte pajtuar të punonte ani pse në moshë të re.
Ligji i Punës lejon punën tek fëmijët prej 15 dhe 16 vjeç, mirëpo ata kanë drejtë të punojnë vetëm punë të lehta, jo në ambiente të mbyllura si dhe jo më tepër se 30 orë në javë.
>
Index:<195>
Title:<https://www.koha.net/kronike/103001/goditet-rrjeti-i-kokaines-ne-itali-te-pakten-6-shqiptare-ne-pranga/>
Content:<
Një aksion i mirëkoordinuar i policisë italiane, në rajone të ndryshme përfshi atë Emilia-Romana, Toscana, Lombardia dhe Sicilia, kanë goditur një rrjet të strukturuar të shpërndarjes së kokainës.
Në prangat e policisë kanë rënë plot 22 persona, mes të cilëve janë edhe 5 shqiptarë që punonin në shpërndarjen e kokainës, si dhe një i gjashtë, që bënte transportin nga Holanda në Itali, transmeton tch.
Hetimet për këtë rast kishin filluar që në vitin 2015 dhe konkluduan dje me goditjen finale ndaj grupit të strukturuar kriminal, që furnizonte me kokainë të pastër rajonet italiane.
Mes shqiptarëve të arrestuar janë Dëfrim Dervishi, Enver Dervishi, Haxhi Dervishi, Besnik Dervishi dhe Klodian Alushku. GJithashtu ra në pranga edhe shtetasi Olsi Ivziku, që shërbente si korrier i kokainës nga Holanda për në Itali.
>
Index:<196>
Title:<https://www.koha.net/kronike/102964/policia-italiane-shkaterron-banden-shqiptaro-arabe-22-ne-pranga/>
Content:<
Policia italiane ka shkatërruar një bandë të rrezikshme kriminale shqiptaro-arabe, që merrej kryesisht me trafikimin e drogës. Mësohet se në pranga kanë rënë 22 persona. Idenditeti i tyre nuk bëhet i ditur.
Operacioni i gjerë është zhvilluar me qendër në provincën e Ferrarës.
Mediat italiane raportojnë se grupi kriminal trafikonte sasi të mëdha kokaine nga Holanda, raporton abcnews.al. Ndërkohë, hetimet kanë nisur në vitin 2016 dhe kanë dokumentuar aktivitetin e bandës në trafikimin e kokainës.
>
Index:<197>
Title:<https://www.koha.net/kronike/102902/dhunon-seksualisht-nje-femer-lirohet/>
Content:<
Një person është arrestuar në Pejë, pasi ka dhunuar seksualisht një femër.
Rasti raportohet të ketë ndodhur të dielën, më 1 korrik.
I dyshuari është intervistuar dhe me vendim të prokurorit është liruar.
>
Index:<198>
Title:<https://www.koha.net/kronike/102899/nen-ndikim-te-alkoolit-rrah-gruan/>
Content:<
Një person është arrestuar në Rahovec të hënën pasi nën ndikim të alkoolit ka sulmuar fizikisht bashkëshorten e tij.
Viktima ka pranuar trajtim mjekësor pas sulmit.
I dyshuari është dërguar në mbajtje.
>
Index:<199>
Title:<https://www.koha.net/kronike/102898/rrahje-ne-prizren-nje-i-lenduar-e-nje-i-arrestuar/>
Content:<
Një person është arrestuar pasi kishte sulmuar fizikisht një tjetër pas një mosmarrëveshje që kishin.
Rasti ka ndodhur në rrugën “Tirana” në Prizren të hënën pasdite.
Sipas njoftimit nga policia, viktima ka pranuar trajtim mjekësor në spitalin e Prizrenit, teksa i dyshuari është dërguar në mbajtje.
>
Index:<200>
Title:<https://www.koha.net/kronike/102897/digjet-nje-fabrike-ne-drenas-ska-te-lenduar/>
Content:<
Një fabrikë është përfshirë nga zjarri të hënën në Korreticë të Epërme të Drenasit.
Sipas policisë së Kosovës, zjarrfikësit kanë lokalizuar zjarrin me të dalë në vendin e ngjarjes.
Përpos dëmeve materiale, nuk raportohet për të lënduar.
>
Index:<201>
Title:<https://www.koha.net/kronike/102895/vdes-pasi-u-gjet-i-gjalle-gjashte-dite-pas-zhdukjes/>
Content:<
Pak ditë pasi u gjet i gjallë, Muharrem Berisha, 57-vjeç nga Gurabardhi i Malishevës, ka ndërruar jetë në spitalin e Pejës.
Berisha ishte zhdukur për gjashtë ditë nga shtëpia e tij, deri sa ishte gjetur gjallë por në gjendje të rëndë shëndetësore.
Ai ishte dërguar në spitalin e Pejës, ku policia njofton se ka ndërruar jetë të hënën.
>
Index:<202>
Title:<https://www.koha.net/kronike/102893/nje-person-sulmohet-fizikisht-ne-qender-te-prishtines/>
Content:<
Një person është sulmuar fizikisht nga tre të dyshuar të hënën në qendër të Prishtinës.
Sipas njoftimit nga Policia e Kosovës, rasti ka ndodhur në rrugën “Agim Ramadani”.
Policia nuk i ka identifikuar të dyshuarit, ndërsa viktima është dërguar për trajtim mjekësor në QKUK.
>
Index:<203>
Title:<https://www.koha.net/kronike/102806/itali-arrestohen-9-shqiptare-nga-kosova-e-maqedonia-pjese-e-grupit-mafioz-nuovo-uck/>
Content:<
Prokurori i antimafies në Palermo të Italisë ka lëshuar urdhër arreste për 17 persona, 9 prej tyre shqiptarë nga Maqedonia e Kosova të akuzuar për trafik të emigrantëve, armëve luftarake, riciklim të diamanteve, arit dhe parave, dhe kontrabandë cigaresh.
Emrat e të arrestuarve shqiptarë janë Fatmir Latifi, Driton Rexhepi, Arben Rexhepi, Xhemshit Vershevci, Luan Dobjani, Ibrahim Latifi, Denis Nikçi, Xhemil Xhaferri dhe Uran Ahmeti, shkruan sot Koha Ditore.
Ndërsa Franco Mapelli, Titian Moreno Mapelli, Jlenia Fele Arena, Giuseppe Giangrossio, Francesco Tinnirello, Salvatore Morello, Gabriel Torres e Dario Vitellaro janë shtetasit italianë të arrestuar.
Ndërkohë që ekzistojnë edhe urdhra arresti të tjerë ndërkombëtarë për persona që ndodhen në Kosovë e Maqedoni. Në krye të këtij rrjeti ishte Fatmir Latifi nga Maqedonia, banor i provincës Bolognetta në Palermo, Giuseppe Giangrosso dhe Driton Rexhepi, i cili jeton në provincën e Sondrio në Itali.
Organizata kriminale kishte lidhje me grupin mafioz të Cosa Nostrës në Catania, si dhe me anëtarët e grupit paramilitar shqiptar të quajtur "Nuovo UÇK" (“UÇK-ja e re”), e cila synon shitjen e armëve luftarake. (Detajet mund t’i lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<204>
Title:<https://www.koha.net/kronike/102672/gjendet-nje-trup-i-pajete-ne-liqenin-e-pogradecit/>
Content:<
Trupi i pajetë i një personi është gjetur mëngjesin e kësaj të hëne rreth orës 8:45, buzë liqenit në afërsi të fshatit Pojskë të Pogradecit.
Personi është i moshës 55-60 vjeç dhe dyshohet të jetë mbytur në liqen, transmeton tch.
Policia ka ngritur një grup hetimor për të identifikuar viktimën dhe për të sqaruar rrethanat e mbytjes së tij.
>
Index:<205>
Title:<https://www.koha.net/kronike/102718/arrestohet-pasi-rrah-vellane-ne-gjilan/>
Content:<
Një person në Gjilan, është arrestuar nga policia pasi i njëjti e ka rrahur vëllanë e tij duke i shkaktuar edhe lëndime trupore.
Policia thotë se rrahja ka ardhur pas një mosmarrëveshje që kishin pasur mes vete. Viktima, ka marrë trajtim mjekësor ndërsa me urdhër të prokurorit, sulmuesi është dërguar në mbajtje.
>
Index:<206>
Title:<https://www.koha.net/kronike/102719/e-godet-qellimisht-me-veture-dhe-ik-ne-drejtim-te-panjohur/>
Content:<
Në rrugën “Ulqini” në Prizren, pas një mosmarrëveshje që kishin pasur dy persona, njëri prej tyre qëllimisht me veturë e ka goditur tjetrin.
Viktima ka pësuar lëndime trupore dhe i njëjti është dërguar për tretman mjekësor, ndërsa i dyshuari, është larguar nga vendi i ngjarjes në drejtim të panjohur.
>
Index:<207>
Title:<https://www.koha.net/kronike/102720/vjedhin-drunj-dhe-sulmojne-policine-arrestohen/>
Content:<
Janë arrestuar gjashtë persona në Istog. Të njëjtit, sipas Policisë së Kosovës, ishin duke transportuar drunj të prerë që i kishin marrë në mënyrë ilegale në bjeshkët e Istogut.
Kur janë kapur nga policia, ata kanë sulmuar policinë.
Për të dyshuarit janë iniciuar dy lëndë të rasteve ‘pengim i personit zyrtar’ dhe ‘sulm’ nga stacioni policor, kurse lënda ‘vjedhje pylli’ është iniciuar nga stacioni policor për mbikëqyrje të kufirit.
Të dyshuarit pas intervistimit me vendim të prokurorit janë dërguar në mbajtje.
>
Index:<208>
Title:<https://www.koha.net/kronike/102723/ilegalisht-sjell-blete-nga-serbia/>
Content:<
Në fshatin Novosellë, Kaçanik, policia ka ndaluar një person të cilit në veturë, të tipi Peugeot, i kanë gjetur 15 shoqëri bletësh.
Policia thotë se vetura kishe targa vendore dhe në mënyrë ilegale, po sillte në Kosovë bletë nga Serbia.
Me urdhër të prokurorit vetura me bletët janë dërguar në terminal doganor ndërsa i dyshuari është liruar në procedurë të rregullt.
>
Index:<209>
Title:<https://www.koha.net/kronike/102729/shkaterrohet-banda-e-trafikimit-te-emigranteve-dhe-armeve-ne-itali-kishte-lidhje-me-uck-ne/>
Content:<
Një grup kriminal është shkatërruar nga policia italiane që merrej me trafik emigrantësh dhe trafik armësh.
17 persona janë vënë në pranga në Palermo dhe sipas mediave italiane, organizata kriminale kishte lidhje me Cosa Nostrën dhe grupin paraushtarak shqiptar të UÇK, të lidhur me qarqet xhihadiste, transmeton mapo.
Tgcom 24 shkruan se organizata synonte në lehtësimin e emigracionit të paligjshëm, trafikimit të armëve luftarake, riciklim të diamanteve, arit dhe parave.
Personat e arrestuar kanë menaxhuar udhëtimin e emigrantëve në rrugën Ballkanike. Përmes Italisë dhjetëra persona, falë këtij grupi kriminal janë përpjekur që të shkojnë në Zvicër dhe në Europën Veriore.
Struktura kriminale, e cila përbëhej nga personat e arrestuar në Palermo ishte aktive edhe në krahinat e Sondrit, Como, Pordenone dhe Siena, si dhe në Zvicër, Gjermani, Maqedoni dhe Kosovë.
>
Index:<210>
Title:<https://www.koha.net/kronike/102786/mjeku-popullor-akuzohet-per-tentim-vrasje/>
Content:<
Në Maqedoni po kërkohet vënia para drejtësisë e një mjeku popullor, me inicialet N.P, për të cilin është zbuluar se ka trajtuar me ilaçe të cilat vetë i kishte përgatitur persona të prekur nga kanceri i lëkurës, në ambulancën e tij “Natura Medika”.
Agjencia e Ilaçeve atje nuk ka përgjigje se deri ku është procedura për verifikimin e preparateve me të cilat janë trajtuar pacientët me kancer të lëkurës në Ambulancën “Natura Medika” në Tetovë nga një person që nuk i përket fushës së mjekësisë.
Në pyetjet e ALSAT drejtori i kësaj Agjencie tha se ka shumë prioritete të tjera se sa shqyrtimi i kësaj lënde. Ndërkohë nga Inspektorati Shtetëror Sanitar Shëndetësor thonë se pas ndalesës së punës, personit me iniciale N.P i pasojnë dënime, po ashtu dhe ambulancës në hapësirën e së cilës janë kryer këta trajtime.
Nga ana tjetër analistët e fushës së shëndetësisë kërkojnë përgjegjësi penale për personin i cili ka trajtuar pacientët me kancer të lëkurës me preparate të cilat ai vetë i ka përgatitur. Metodija Trajanoski thotë se kjo metodë e shërimit të pacientëve mund të llogaritet si tentim për vrasje.
Ai kërkon që të ketë reagim edhe nga Oda e Mjekëve si dhe nga Ministria e Shëndetësisë, të cilët zakonisht reagojnë të fundit për raste të këtilla. Ai thotë se ky rast shpalos se sa i pakontrolluar është sistemi shëndetësor në vend.
Ditë më parë Inspektorati Sanitar Shëndetësor konstatoi se një person nga Resnja me iniciale N.P në një ambulancë në Xhepçisht të Tetovës për vite me radhë ka trajtuar pacientë me kancer të lëkurës, me ilaçe të cilat ai vetë i ka përgatitur dhe për të cilat nuk ka poseduar leje pune. Pas inspektimit që u bë nga ana e këtij Inspektorati personit N.P iu morr leja e punës.
Ndërkohë që nga Kirurgjia Plastike raportuan se shumë pacientë që cilët janë trajtuar tek personi nga Resnja, janë drejtuar tek Klinika e Kirurgjisë Plastike me dëmtime të rënda dhe komplikime shëndetësore. Ditëve në vijim, Agjencia e Ilaçeve duhet të dalë me informata mbi përmbajtjen e preparateve që mjeku në fjalë ka përdorur për trajtim.
>
Index:<211>
Title:<https://www.koha.net/kronike/102749/plagosje-ne-prizren-nje-i-arrestuar/>
Content:<
Një person është plagosur në rrugën “Ali Hadri” të Prizrenit të hënën në mesditë, ka njoftuar policia e Kosovës.
Sipas një njoftimi, dyshohet se një mosmarrëveshje në mes dy personave ka eskaluar në përdorim të armës nga njëri me ç’rast është plagosur viktima, që është dërguar në Emergjencën në Prizren për trajtim mjekësor.
Policia ka arrestuar të dyshuarin dhe më pas ka bastisur shtëpinë e tij ku ka gjetur dhe sekuestruar pesë armë të brezit, një elektroshok dhe sasi të konsiderueshme të fishekëve të kalibrave të ndryshëm.
I dyshuari është ndalur nën masën e arrestit.
>
Index:<212>
Title:<https://www.koha.net/kronike/102740/plagoset-djali-i-prezantueses-se-njohur-italiane-2-shqiptare-ne-pranga/>
Content:<
Djali i moderatores së njohur italiane Simona Ventura dhe Stefano Bettarini, 19-vjeçari Niccolò Bettarini, u shtrua në spital në një pavijon të rezervuar dje në Milano, pasi u plagos me thikë gjatë një sherri, në një diskotekë në qendër të qytetit italian, transmeton BW.
Për këtë policia italiane e qytetit të Milanos ka vënë nën pranga 4 persona dy shqiptarë e 2 italianë të cilët një ditë më parë kanë qëlluar me thikë Nicola Bettarinin, djalin 19 vjeçar të prezantuese së njohur italiane Simona Ventura dhe ish futbollistit Stefano Bettarini. Të arrestuarit shqiptarë janë të moshës 23 e 29 vjeç, ndërsa dy italianët 24 e 29 vjeç.
Ngjarja ka ndodhur rreth orës 5 të mëngjesit në diskotekën Old Fanshion të Milanos, ku djali i Simona Venturës, Nicola Bettarini 19 vjeç është qëlluar 11 herë me thikë nga një grup personash. Ngjarja ka nisur pas një grindje mes grupit të miqve të tij e disa të rinjve
19 vjeçari Nicola Bettarini është jashtë rrezikut për jetën.
>
Index:<213>
Title:<https://www.koha.net/kronike/102731/nga-nje-muaj-paraburgim-dy-te-rinjve-qe-shiten-narkotike-ne-nje-shkolle/>
Content:<
Gjykata Themelore e Prizrenit, Departamenti për Krime të Rënda, duke vendosur sipas kërkesës së Prokurorisë Themelore të Prizrenit, ka caktuar masën e paraburgimit në kohë zgjatje prej një muaji ndaj të pandehurve me iniciale E.I dhe E.B. nga fshati Nishor – Komuna e Suharekës.
Kjo për shkak të dyshimit të bazuar se kanë kryer veprën penale shitja e paautorizuar e narkotikëve, substancave psikotrope dhe analoge.
“Me datën 29.06.2018 afër gjimnazit “Jeta e Re” në Suharekë ku është frekuentimi i madh i të rinjve- nxënësve në çantën që e kishte vendosur në shpinë i pandehuri E.I. ka mbajtur të fshehur 3 qese me substanca të dyshuar për narkotik të llojit ,,marihuanë,, në peshë prej 542.69 gram si dhe i dyshuari i dytë me iniciale E.B. ka mbajtur të fshehur një qese me substancë të dyshuar për narkotik të llojit “marihuan” në peshë prej 16.87, gram të cilën sasi e ka marrë nga i pandehuri E.I. për ta shpërndarë, dhe pasi e ka vërejtur policinë të njëjtën e ka hedhur nën automjet të parkuar”, thuhet në komunikatë.
>
Index:<214>
Title:<https://www.koha.net/kronike/102565/nje-shtetas-zviceran-mbytet-ne-det-ne-durres/>
Content:<
Një turist, shtetas zviceran, ka humbur jetën sot në plazhin e Durrësit.
Sipas autoriteteve shqiptare, 66 vjeçari me inicialet N. I. nga Zvicra dyshohet se është mbytur pasi ka pësuar atak kardiak, shkruan Albinfo.ch.
Sipas policisë, “në lagjen Numër 13, në plazh, duke u larë në det, shtetasi N.I. 66 vjeç, banues në Zvicër, dyshohet se ka ndërruar jetë si pasojë e një ataku në zemër. Materialet u referuan në Prokurorinë pranë Gjykatës së Shkallës së Parë Durrës, për ngjarje aksidentale”.
>
Index:<215>
Title:<https://www.koha.net/kronike/102561/i-jepet-lamtumira-e-fundit-17-vjecarit-qe-humbi-jeten-ne-vendin-e-punes/>
Content:<
Ka filluar ceremonia e varrimit të Seldin Aliut, që ditë më parë humbi jetën në vendin e tij të punës, transmeton kp.
Në ceremoninë e varrimit po marrin pjesë qindra qytetarë, familjarë si dhe përfaqësues të Sindikatës së Punëtorëve të sektorit privat bashkë me kryetarin e kësaj sindikate, Jusuf Azemi.
Seldin Aliu, 17, nga fshati Lubizhdë i Prizrenit, punonte në Fabrikën e Stiroporit në Mushnikovë të Prizrenit.
Ndryshe, sipas një komunikate të SPSP-së thuhet se për mosrespektim të kodit të punës nga shtetit tani edhe fëmijët kanë filluar ta humbin jetën nga neglizhenca e Ministrisë së Punës.
>
Index:<216>
Title:<https://www.koha.net/kronike/102506/vjedhje-ne-vlere-5-mije-euro-ne-nje-banese-ne-mitrovice/>
Content:<
Dje një person në Mitrovicë, ka raportuar se persona të panjohur kanë hyrë në banesën e tij përmes një dritareje dhe kanë vjedhur.
Banesa, thuhet në raportin e policisë, ishte në ndërtim e sipër, ndërsa brenda kishin vjedhur makineri dhe vegla pune që vlera arrin rreth 5 mijë euro.
Policia thotë se është duke u marrë me rastin.
>
Index:<217>
Title:<https://www.koha.net/kronike/102502/shtien-me-arme-zjarri-nga-vetura/>
Content:<
Disa persona ende të panjohur për policinë, kanë shtënë me armë zjarri nga një veturë në lëvizje.
Policia thotë se incidenti ka ndodhur në rrugën “Medlin Olbrajt” të Pejës.
Në vendin e ngjarjes kanë dalë njësitet përkatëse me ç ‘rast kanë gjetur dhe konfiskuar shtatë gëzhoja të kalibrit 9 mm. Nuk raportohet për të lënduar e as dëme materiale.
>
Index:<218>
Title:<https://www.koha.net/kronike/102500/gjendet-nje-i-vdekur-ne-kline/>
Content:<
Policia e Kosovës raporton se dje në Klinë është gjetur pa shenja jete një person, i shtrirë në oborrin e shtëpisë.
Në vendin e ngjarjes kanë dalë njësitet përkatëse policore ,ndërsa ekipi mjekësor ka konstatuar vdekjen e viktimës.
Me urdhër te prokurorit trupi i pa jetë i viktimës dërgohet ne IML për obduksion.
>
Index:<219>
Title:<https://www.koha.net/kronike/102417/demolohet-xhamia-e-fshatit-llugaxhi-ende-ska-te-dyshuar-per-kete-veper/>
Content:<
Xhamia një shekullore e fshatit Llugaxhi të Lipjanit, ka qenë cak i një sulmi në mbrëmjen mes të premtes dhe të shtunës.
Nga sulmi janë demoluar muret brendshme dhe pjesa e “hytbes”, raporton KTV.
Xhaminë, banorët thonë se e gjetën në këtë gjendje kur dolën për të falur sabahun.
Ata shtojnë se nuk e dinë se kush mund të jetë autor i sulmit.
Në polici, pa dhënë shume detaje, kanë thënë se janë duke hetuar rastin dhe sulmin ndaj xhamisë e kanë cilësuar si “Asgjësim apo dëmtim i pasurisë”
Megjithatë, banorët thonë se së fundmi, ka pasur mospajtime lidhur me një kërkesë për ndërtimin e një xhamie të re.
Sipas tyre, shumica duan xhami të re në lokacion tjetër – dhe ruajtjen e xhamisë së vjetër – të ndërtuar në vitin 1917 – e cila kishte shërbyer edhe si shkollë.
Ndërsa të tjerë duan rrëzimin e më pas ndërtimin e xhamisë në lokacionin aktual.
Për xhaminë e re, thonë se Komuna e Lipjanin kishte miratuar kërkesën për ndarjen e kësaj parcele afër shkollës – por i njëjti vendim është pezulluar përkohësisht.
Derisa shprehet i habitur me atë që ka ndodhur, imami i kësaj xhamie, Vehbi Gajtani, e dënon sulmin, që thotë se është incidenti i parë në 13 vjet sa ai fal namaz në Llugaxhi.
Ndërsa, pohon se shumica janë pajtuar për xhami në lokacion tjetër.
Teksa thotë fjalë të mira për fshatarët, ai thekson nevojën për një xhami të re.
Zëdhënësja e Komunës së Lipjanit, Bukurie Jashari, përmes telefonit ka thënë se vendimi për lokacionin e ri për ndërtimin e xhamisë është pezulluar deri në arritjen e pajtimit në mes banorëve.
Sipas banorëve, Instituti i Kosovës për Mbrojtjen e Monumenteve ka bërë vlerësimin e këtij objekti.
Televizioni ka provuar të marrë informacione për statusin e këtij objekti, por zyrtarë IKMM-së kanë qenë të paqasshëm të shtunën.
>
Index:<220>
Title:<https://www.koha.net/kronike/102409/pronari-i-fabrikes-ku-vdiq-17-vjecari-gjendet-jashte-vendit-ende-ska-te-arrestuar/>
Content:<
Rreth orës 12 të ditës së sotme ka ndodhur një rast i rëndë ku një punëtor, i mitur 17 vjeçar, ka humbur jetën në një fabrikë të stiroporit në Prizren.
Policia këtë rast e ka cilësuar si vdekje aksidentale.
Ndërkaq, Petrit Kryeziu, prokurori i Prokurorisë Themelore të Prizrenit, ka thënë për KTV-në se rasti ka ndodhur në fshatin Reçan, ndërsa viktima është një 17 vjeçar.
Ai tha se në vend të ngjarjes kanë dalë të gjitha njësitet relevante, e edhe inspektorati i punës për të parë nëse vendi ka qenë i siguruar.
Sipas kryeziut, ende askush nuk është ndaluar në këtë rast pasi që është konstatuar se pronari i firmës është jashtë vendit.
“Asnjë person s’e kemi të ndaluar sepse pronari gjendet në botën e jashtme. Ende nuk kemi persona të dyshimtë konkretë. Policia është duke e bërë punë e vetë”, ka thënë Kryeziu për KTV-në.
>
Index:<221>
Title:<https://www.koha.net/kronike/102363/17-vjecari-vdes-ne-vendin-e-punes-ne-prizren/>
Content:<
Një 17-vjeçar ka humbur jetën në vendin e tij të punës në një fabrikë në Prizren. Policia e ka konfirmuar rastin për KTV-në duke e cilësuar vdekjen si aksidentale.
“Po ka ndodhur një vdekje aksidentale në një fabrikë të stiroporit në Prizren”, ka thënë zëdhënësi i policisë në rajonin Prizrenit Hazir Berisha.
Sipas tij, emergjenca e spitalit rajonal të Prizrenit ka pranuar informatën rreth mesdite derisa hetimet janë duke vazhduar hetimet për rrethanat e vdekjes së tij.
>
Index:<222>
Title:<https://www.koha.net/kulture/103012/pjesemarrje-e-suksesshme-e-shotes-ne-vitosha-folk-fest-2018/>
Content:<
Ministri i Kulturës, Rinisë dhe Sportit, Kujtim Gashi, ka pritur sot në takim përfaqësues dhe vallëtarë të Ansamblit Kombëtar të Këngëve dhe Valleve “Shota”, pas pjesëmarrjes së tyre të suksesshme në Festivalin Ndërkombëtar “Vitosha Folk Fest 2018”, në të cilin u shpërblyen me tri çmimet kryesore të festivalit, njofton kumtesa, përcjell Koha.net.
Ai uroi Ansamblin për çmimet e marra dhe i përgëzoi ata për punën që po bëjnë në promovim traditave muzikore shqipe.
Ai i po ashtu tha “rezultatet e arritura të Ansamblit Kombëtar të Këngëve dhe Valleve “Shota” na bëjnë të ndihemi krenarë e sidomos rezultatet e arritura në gara të mëdha jashtë vendit”.
Ushtruesi i detyrës së Ansamblit Kombëtar të Këngëve dhe Valleve “Shota”, Nazmi Demaj, falënderoi ministrin për pritjen e tij. Ai tha se “Ansambli gjithmonë ka qenë dhe vazhdon të jetë në nivel. Ne çdo herë kemi sjellë nga jashtë çmime, në të gjitha garat në të cilat kemi marrë pjesë, jemi shpërblyer me çmime të para e të dyta”.
Koreografi Fehmi Shaqiri, duke folur për sukseset dhe të arritura e ansamblit “Shota”, theksoi se kemi folklor shumë të madh dhe nuk ka ambasador më të madh dhe më të fuqishëm se sa ansambli “Shota”.
>
Index:<223>
Title:<https://www.koha.net/kulture/102948/kesulat-shperblehet-me-cmimin-dokumentari-me-i-mire/>
Content:<
“Kësulat”, filmi me regji të Alan M.Trow e skenar të Jimi Tihofsit është shpërblyer me çmimin “Best Documentary Feature” në Hollywood International Moving Pictures Film Festival.
Ky film është realizuar në Kosovë, në komunën e Podujevës, kurse postproduksioni është bërë në Angli me bashkëpunim mes ekipit shqiptar dhe atij anglez. Në këtë film pasqyrohet jeta e dy familjeve, shqiptare dhe asaj serbe, të cilat njihen prej kohësh dhe kanë fqinjësi të denjë, në një fshat Kosove. Lufta e vitit 1999 bëhet shkas i ndarjes së tyre.
Kasta e aktorëve përbëhet nga Selman Jusufi, Bislim Muçaj, Meli Qena, May-Linda Kosumoviç, Ismail Kasumi, Fatime Sefaj, Labinot Raçi. Edhe skenaristi Tihovsi ka një rol.
Festivali Hollywood International Moving ka për mision të përkrah filmbërësit, ta njoh punën e tyre dhe t’i shpërblej ata që të jenë të inspiruar që të vazhdojnë të tregojnë storje të mrekullueshme.

>
Index:<224>
Title:<https://www.koha.net/kulture/102939/nje-nobel-alternativ-per-letersine/>
Content:<
Pasi Akademia suedeze i anuloi planet e dhënies së Nobelit të Letërsisë këtë vit, një grup figurash të njohura në vend janë mbledhur bashkë për të krijuar një version alternativ të ceremonisë së çmimeve prestigjioze, në shenjë proteste ndaj skandalit që ka paralizuar këtë institucion.
Njoftimi i pezullimit u dha në muajin maj dhe ishte pasojë e akuzave për ngacmim seksual ndaj Jean-Claude Arnault, bashkëshorti i njërës prej anëtareve të jurisë, Katarina Frostenson.
Ngjarja shkaktoi një tërmet të vërtetë, duke sjellë një valë dorëheqjesh dhe shtyrjen e ceremonisë së sivjetshme. Por tani, më shumë se 100 shkrimtarë, aktorë, gazetarë e figura të tjera nga fusha e kulturës kanë krijuar një akademi të re, e cila do ta dorëzojë çmimin e saj këtë vjeshtë, duke respektuar kështu afatin e përhershëm të Nobelit.
Në një deklaratë të përbashkët, ata thonë se vendosën ta hidhnin këtë hap me qëllimin që t’u rikujtojnë njerëzve se letërsia dhe kultura duhet të promovojnë demokracinë, transparencën, empatinë dhe respektin, pa asnjë privilegj, arrogancë apo gjurmë seksizmi.
“Në një kohë kur vlerat njerëzore po vihen çdo ditë e më shumë në dyshim, letërsia – theksohet aty, – bëhet një kundërforcë edhe më e rëndësishme në luftën kundër kulturës së heshtjes dhe nëpërkëmbjes”.
Akademia e re i ka ftuar të gjitha bibliotekat e Suedisë që të dërgojnë listat e tyre me autorët më të mirë, që duhet të kenë shkruar të paktën dy libra, një prej të cilëve të jetë botuar gjatë 10 viteve të fundit.
>
Index:<225>
Title:<https://www.koha.net/kulture/102663/shqiperimet-e-panjohura-te-nolit-gjenden-te-shqiptaret-ne-shba/>
Content:<
Botimet e 5 pjesëve të “Don Kishotit të Mançës”, përkthimet brilante të Fan Nolit, botuar me 1932 në Boston janë gjetur mes shqiptarëve të Amerikës.
Studiuesi i historisë Niko Kotherja në Boston ka mundur te gjejë këto gjurmë të rëndësishme, me vlerë të pazakontë sa i takon periudhës kur janë botuar, por edhe si dëshmi e përpjekjeve për të ruajtur gjuhën shqipe. Pas një udhëtimi në Amerikë mes radhëve të shqiptarëve, Kotherja ka arritur që këto vëllime të rrugëtojnë në Korçë.
Botimet e hershme të Nolit janë dëshmi e përpjekjeve të tij për të njohur lexuesin shqiptar me autorët botërorë dhe veprat e njohura të kohës, ndërkohë që janë konservuat me kujdes nga shqiptarët e Amerikës, ku sipas Kotheres gjenden edhe shumë botime të tjera me vlerë.
>
Index:<226>
Title:<https://www.koha.net/kulture/102433/ka-njerez-dhe-gjera-qe-nuk-ndryshojne-kurre/>
Content:<
Simon Pitaqaj është aktor e regjisor i lindur në Gjakovë. Ai është shkolluar në Francë, nën udhëheqjen e pedagogëve Radka Riaskova dhe Anatoli Vasiliev.
Paralelisht me punën e tij si regjisor dhe aktor, ai është dramaturg dhe tregimtar. Ai i përkthen përrallat e legjendat shqiptare, i adapton dhe i rishkruan. Të njëjtën gjë e bën edhe me romane, novela, tregime dhe drama teatrale, shkruan sot “Koha Ditore”.
Më 2008 ka krijuar kompaninë “Liria Teatër” në Paris. Ka vërë në skenë shfaqje si “Një ditë vere” dhe “Emigrantë”, të Slawomir Mrozek, “Një për rrugë” të Harold Pinterit, "Don Juan" nga Michel de Ghelderode, “Motrat binjake”, “Njeriu nga bodrumi”, i Dostojevskit, “Lufta e vjetër - Beteja e Kosovës 1389”, Tri këngë zie për Kosovën të Kadaresë, “Ne fëmijët e vegjël të Titos”, “Vaki kosovare” e të tjera.
Si aktor, ai ka luajtur në shfaqjet "L&#39;impromptu de Versailles" të Molière, me regji Anatoli Vassiliev dhe në "Phèdre" nga Platon-Magritte, drejtuar nga Philippe Cotten nën drejtimin e Anatoli Vassiliev.
Pitaqaj është personazhi i kësaj jave që rrëfehet në rubrikën e përjavshme “7 Shkronjat” në “E diela e Koha Ditore”.

Teatri “Liria”. E krijova këtë kompani teatrale një ditë pas pavarësisë së Kosovës. Pse? Ngase doja të jepja një simbol, një sinjal, një pikë fillimi si për mua edhe për Kosovën.
Me këtë teatër, dëshiroja të vija në skenë personazhe, të cilat vazhdimisht ballafaqohen me dualitetin: të veprojë ose të mos veprojë, të veprojë apo të jetë i parandaluar. Këto personazhe janë ngjashëm me situatën tonë para lufte... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<227>
Title:<https://www.koha.net/kulture/102852/dokufest-sjell-programin-per-historine-njeqindvjecare-te-tajvanit/>
Content:<
Në festivalin që e ka vënë Kosovën në hartën e kinematografisë botërore, për herë të parë, do të prezantohet një retrospektivë e filmave tajvanezë, shkruan sot “Koha Ditore”.
I titulluar “Birth of a Nation: Focus on Taiwan” (Lindja e një kombi: fokusi në Tajvan) program i veçantë i festivalit ndërkombëtar të filmit dokumentar e të shkurtër “DokuFest”, do ta njoftojë audiencën kosovare me çështje shoqërore e politike të vendit aziatik, duke sjellë edhe referenca në historinë turbulente të Tajvanit, meqë do të shfaqë filma të hershëm të viteve ’60 e ’80. Edicioni i 17-të i “DokuFestit” do të mbahet prej 3 deri më 11 gusht.
Drejtori i Festivalit Ndërkombëtar të Filmit Dokumentar të Tajvanit, Wood Lin, është ftuar ta kurojë programin me 20 filma, nëpërmjet të cilëve në ekran pasqyrohet periudha pothuajse njëqindvjeçare e historisë së Tajvanit, duke nisur nga koha e kolonisë japoneze e deri tek lëvizja “Luledielli” e udhëhequr nga studentët, më 2014.
Veton Nurkollari, drejtor artistik i “DokuFestit”, ka dhënë arsyet se përse ky program është i veçantë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<228>
Title:<https://www.koha.net/kulture/102850/anibar-me-moton-50-50-per-perfshirjen-e-grave-ne-animacion/>
Content:<
Nëpërmjet programeve speciale, thirrjeve dhe inkurajimit, festivali ndërkombëtar i animacionit “Anibar”, mëton që të nxjerrë në pah problemin global të pabarazisë gjinore në fushën e animacioneve.
Këtë vit, në edicionin e tij të 9-të, festivali i vetëm i animacionit në vend, fokusin kryesor e ka tek vajzat. Në programin e këtij viti, ku do të shfaqen rreth 300 filma të animuar, “Anibar” ka ndarë proporcionalisht prodhimet e dy gjinive, shkruan sot “Koha Ditore”.
Për këtë motoja e edicionit të sivjetmë është “50/50”. Në një komunikatë për media, citohet raporti i organizatës “Woman in Animation”, sipas të cilit gratë përbëjnë 60 për qind të studentëve të animacionit, por vetëm 20 për qind e animatorëve janë gra.
“Kjo ka bërë që gratë të jenë të nënpërfaqësuara në industrinë e animacionit veçanërisht si skenariste, regjisore dhe producente”, shkruhet në komunikatë. Aty po ashtu thuhet se “Anibar” këtë vit do të sjellë ndryshim, duke inspiruar gratë dhe burrat në botën e animacionit dhe duke i adresuar çështjet gjinore.

“Një proces më gjithëpërfshirës, kreativ dhe teknik, do të përmirësojë punën e grave dhe burrave duke krijuar mundësi për ta shpërndarë animacionin në të gjithë botën”, shkruhet në komunikatë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<229>
Title:<https://www.koha.net/kulture/102901/sunny-hill-fillon-me-shitjen-e-biletave-grupore-me-cmime-te-reja-atraktive/>
Content:<
Festivali më i madh i muzikës këtë vit, Sunny Hill vjen me llojin e ri të biletave, me çmim edhe më atraktiv sesa biletat individuale. Të gjitha llojet e biletave mundësojnë hyrje për tre net të festivali.t
Ngjarja më e madhe e muzikës këtë vit, Sunny Hill Festival, i cili do të sjellë disa nga emrat më të mëdhenj të muzikës botërore aktualisht, sot ka njoftuar se ka filluar edhe me shitjen e biletave grupore.
Biletat grupore për festival nënkuptojnë blerjen e biletave për 3+ persona. Më saktë, për grupe prej 3 deri në 5 persona, bileta për një person kushton 45 euro për tre net rresht (mesatarisht 15 euro për natë), ndërsa për grupe prej 6 personave e më shumë, bileta për një person kushton vetëm 40 euro (mesatarisht 13 euro për natë), e cila po ashtu përfshin hyrjen për të gjitha netët e festivalit.
“Duke parë interesimin e madh të audiencës së huaj për Sunny Hill, ne kemi dashur që të krijojmë mundësi të reja për pjesëmarrje grupore në festival edhe për të rinjtë tanë, të cilët do të kursejnë në çmim sa herë që ata bëhen bashkë për të blerë cilindo nga opsionet e biletave grupore të festivalit. Së shpejti do të dalim edhe me biletat familjare, për t’ia mundësuar prindërve që festivalin ta përjetojnë së bashku me fëmijtë e tyre”, thuhet në njoftimin zyrtar të Sunny Hill.“Bazuar në emrat e artistëve që do të performojnë në Sunny Hill, ne jemi festivali me çmimet më të ulëta në Evropën Juglindore, dhe gjithë kjo, për t’ia përshtatur platformën tonë mundësive të tregut lokal, përkundër kërkesës që po vjen nga të rinjtë e shumtë nga vendet e ndryshme evropiane, të cilët do të jenë pjesë e Sunny Hill këtë vit”.
Përveç Dua Lipës, në Sunny Hill Festival do të performojnë edhe ACTION BRONSON, DJ #1 në botë për momentin, Stanaj, SG Lewis, Col3trane, Grace Carter, Bondax, si dhe artistët më të mirë shqiptar, sikurse Ledri Vula, MC Kresha, Lyrical Son, Dafina Zeqiri, Gjiko, Lumi B, Buta, Kidda, Oda, Jericho, Gamblemania, Asgjë Sikur Dielli, Genc Salihu, Shpat Deda, Dren Abazi dhe Zig Zag Orchestra, Gon & Sonik, Rrrron dhe Ylli Megi.
Sunny Hill Festival, do të mbahet nga datat 10-11-12 Gusht, në parkun kombëtar të Gërmisë. Për t’i parë llojet e reja të biletave apo për më shumë informata, vizitoni: www.sunnyhillfestival.com
>
Index:<230>
Title:<https://www.koha.net/kulture/102849/konservimi-i-bibliotekes-kombetare-ruajtje-e-thesarit-arkitekturor/>
Content:<
Objekti i cili nga fondacioni prestigjioz “Getty” është konsideruar si një shembull i jashtëzakonshëm i modernizmit të vonshëm në ish-Jugosllavi, tashmë ka të përpiluar planin menaxherial e të konservimit.
Është pikërisht ky fondacion, i cili në gushtin e vitit 2016 mbështeti Fondacionin Kosovar të Arkitekturës (KAF) me 89 mijë dollarë për që të përpilohet dokumentimi historik, analiza e gjendjes fizike, realizimi i planit të intervenimit dhe konservimit të Bibliotekës Kombëtare të Kosovës “Pjetër Bogdani”, shkruan sot “Koha Ditore”.
Rezultati i punës njëvjeçare u prezantua të hënën, në hollin e këtij objekti, nëpërmjet ekspozitës. Me këtë u bë edhe hapja e edicionit të sivjetmë të Festivalit të Arkitekturës në Kosovë,që sivjet vjen për herë të dytë në këtë format të zgjeruar, pas katër edicioneve të Javës së Arkitekturës në Prishtinë.
KAF-i, i cili njëherësh organizon këtë festival, ka qenë një prej nëntë përfituesve të grantit “Keeping it Modern” për projektin e konservimit të Bibliotekës Kombëtare të projektuar nga arkitekti kroat Andrija Mutnjakoviq. Në ekspozitë janë prezantuar pikërisht fotografi të Mutnjakoviqit, të cilat ai i kishte realizuar menjëherë pas përfundimit të objektit, në vitin 1971, e po ashtu edhe disa vizatime, të rivizatuara nga ekipi i KAF-it.
Zyrtari i lartë i programit në “Getty Foundation”, Antoine Wilmering, ka thënë se me projektin që kanë financuar është hedhur hapi i parë dhe shumë i rëndësishëm për bibliotekën. Këtë objekt ai e ka cilësuar si “thesar për Kosovën” ... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<231>
Title:<https://www.koha.net/kulture/102847/lovro-peretiq-serish-e-dergon-ne-kroaci-cmimin-ehat-musa/>
Content:<
Maratona katërditore e koncerteve nga kitaristë të njohur botërorë dhe ajo e garës për çmimin e kitaristit më të mirë, është përmbyllur me shpalljen e fituesve.
Edicioni i katërt i Festivalit Ndërkombëtar të Kitarës në Pejë përfundoi të dielën mbrëma në teatrin e qytetit “Istref Begolli”, shkruan sot “Koha Ditore”.
Shtatë kitaristë kishin garuar për çmimin kryesor të festivalit, prej të cilëve katër kanë qenë nga Kroacia dhe tre të tjerët nga Tajlanda, Belgjika dhe Holanda. Çmimi kryesor i festivalit, që mban emrin e kitaristit të famshëm pejan, Ehat Musa, shkoi në Kroaci, sikurse edhe tri edicionet e kaluara.
Juria e përbërë nga kitaristë të nivelit botërorë, disa prej të cilëve kanë qenë edhe pedagogë në masterklasat e mbajtura si dhe koncertistë − Alejandro Cordova nga Meksika, Margarita Escarpa nga Spanja, Ehat Musa, Petrit Çeku, Thomas Offermann, Pia Gazarek Offermann dhe Julia e Christian Zielniski nga Gjermania, Monika Kranjc-Stih nga Sllovenia dhe Drilon Çoçaj nga Kosova − vlerësuan si më të mirin kitaristin 23-vjeçar nga Zagrebi, Lovro Peretiq.
Herën e parë ai kishte garuar në edicionin e parë të festivalit, kur kishte zënë vendin e dytë, ndërsa tash ai kthehet në vendin e vet jo vetëm me titullin e më të mirit dhe me një mijë euro shpërblim. Çmimi kryesor atij i ka sjellë si dhuratë edhe një kitarë klasike në vlerë prej 4 mijë e 500 eurosh, të punuar nga mjeshtri italian, Luka Milani, i cili edhe ia dhuroi kitarën personalisht.
Çmimin e dytë e mori Chuaei Leen nga Tajlanda e të tretin Vanesa Iliçiq po ashtu nga Kroacia... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<232>
Title:<https://www.koha.net/kulture/102842/qendra-kinematografike-ende-pa-buxhet-final-shpall-projektet-fituese/>
Content:<
Me 666 mijë euro në dispozicion për përkrahjen e projekteve filmike dhe me zotimet se ky buxhet do të rritet pas rishikimit të buxhetit, Qendra Kinematografike e Kosovës të hënën i ka bërë publik emrat e atyre që do të subvencionohen nga shteti.
Shtatë filma të gjatë do t’i bashkëfinancojë ky institucion me konkursin e sivjetmë – përfshirë kategorinë e filmit të metrazhit të gjatë artistik, atë debutant dhe kooproduksion minor – dy projekte të metrazhit të gjatë dokumentar, një për postproduksion, katër për zhvillim skenari, tre për film të shkurtër artistik dhe dy të animuar, shkruan sot “Koha Ditore”.
Në fund të muajit mars, kur u hap konkursi për mbështetje të projekteve filmike, QKK-ja sikurse më 2017, për t’i përkrahur filmbërësit i ka pasur 666 mijë euro, nga 765 mijë sa i ka në tërësi. Por drejtori i këtij institucioni, Arben Zharku, kishte thënë se MKRS u kishte premtuar mjete shtesë në qershor, me rishikim të buxhetit.
Një premtim për buxhet prej 1 milion eurosh për QKK-në, ministri i Kulturës, Rinisë e Sportit, Kujtim Gashi, e ka bërë edhe më 8 qershor, në një vizitë që i bëri këtij institucioni. Por rishikimi i buxhetit nuk është bërë ende, e rrjedhimisht i bie që QKK nuk e di ende saktë se sa mjete do t’i ketë në dispozicion për të përkrahur projektet filmike, pos 666 mijë eurove të zotuara në fillimvit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<233>
Title:<https://www.koha.net/kulture/102840/iniciohet-shuarja-e-keshillit-te-kosoves-per-trashegimi-kulturore/>
Content:<
Deri në fund të këtij viti, Këshilli i Kosovës për Trashëgimi Kulturore mund të shuhet. Iniciativa për këtë është marrë nga Qeveria e Kosovës dhe Kuvendi. Propozimi për shuarjen e KKTK-së parashihet në koncept-dokumentin për valën e parë të racionalizimit dhe vendosjes së vijave të llogaridhënies për agjencitë të cilat funksionojnë në Kuvendin e Kosovës.
Ky dokument përfshin edhe tetë agjenci të tjera që veprojnë nën ombrellën e Kuvendit, e të cilat pritet të kalojnë nën përgjegjësinë e Qeverisë, shkruan sot “Koha Ditore”.
Sipas konceptit të përgatitur nga Ministria e Administratës Publike, KKTK-ja mund të transferohet si Agjenci ekzekutive në kuadër të MKRS-së apo të shkrihet në Departamentin e Trashëgimisë Kulturore në këtë ministri.
Krejt kjo do të jetë në kuadër të procesit të reformës së administratës publike, që është edhe detyrim i një kontrate në nënshkruar nga Qeveria e Kuvendi me Komisionin Evropian.
Në koncept-dokument shkruhet: “Funksioni kryesor i KKTK-së është ‘vlerësimi’ i trashëgimisë kulturore dhe pastaj ‘aprovimi’ apo ‘refuzimi’ i listës së trashëgimisë kulturore të propozuar për shpallje në mbrojtje të përhershme”.
Është vlerësuar se funksioni i KKTK-së është më shumë i fushës së hulumtimeve dhe dhënies së rekomandimeve në fushën e trashëgimisë kulturore.
Qysh prej themelimit, më 2009, Këshilli i Kosovës për Trashëgimi Kulturore nuk kishte përbërje të plotë. E prej tre vjetësh deri në korrik të vitit 2015 nuk kishte asnjë anëtar. Këtë vit pritej që Kuvendi t’i zgjedhë anëtarët e rinj... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<234>
Title:<https://www.koha.net/kulture/102768/fotografi-te-antropologut-austriak-qe-tregojne-shqiperine-paskomuniste-ekspozohen-ne-shtepine-e-kadarese/>
Content:<
Fotografi, antropologu e albanologu austriak Robert Pichler ka hapur ekspozitë në shtëpinë e Ismail Kadares në Gjirokastër ku ka ekspozuar fotografi të bëra në fillimin e viteve në ‘90 kohë kur sapo ishte përmbysur regjimi komunist dhe tranzicioni reflektonte një kaos social gjithandej.
Gjirokastra, Kurveleshi, fshatrat e bregdetit, zona e Çorraj janë fotografuar gjatë asaj kohe nga Pichler që atëherë sapo kishte përfunduar studimet.
Ai e vizitoi Shqipërinë për herë të parë në vitin 1989 kur ishte ende student.
“Shumë shenja janë të lidhura me kohën e komunizmit, veshja por edhe mentaliteti. Situata ekonomike ka qenë një katastrofë por nga ana tjetër njerëzit ishin shumë kureshtarë. Unë kam marrë pjesë në një pajtim gjaku, ky ka qenë një ritual për mua shumë i veçantë”, ka thënë Robert Pichler.
Në Gjirokastër ekspozita përcolli surpriza dhe emocione të veçanta pasi shumë vizitor panë të afërmit e tyre në foto që tashmë nuk jetojnë.
>
Index:<235>
Title:<https://www.koha.net/kulture/102763/ekspozohen-pamjet-se-si-do-te-duket-biblioteka-pas-konservimit/>
Content:<
Në Bibliotekën Kombëtare të Kosovës është hapur ekspozita me fotografi me anë së cilave prezantohet pamja se si do të bëhet konversimi i Bibliotekës Kombëtare dhe Festivalit të Arkitekturës.
Shumica nga fotografitë janë të shkrepura nga arkitekti Andrija Mutnjakoviq.
Bekim Ramku, drejtori i Fondacionit Kosovar për Arkitekturë tha se festivali do të zgjasë tre muaj dhe do të ofrojë aktivitete të ndryshme për pjesëmarrësit.
“I kemi diku rreth 12 ligjërata, 6 punëtori, promovime të librave e kështu me radhë. Punëtoritë janë të hapura për studentë dhe profesionistë të arkitekturës. Por, gjithë programi tjetër është i hapur për të gjithë, domethënë për publikun e gjerë edhe munden me ardhë për çdo mbrëmje prej orës 7 në Kino Armata, ka ligjërata, pos të mërkurës kur janë shfaqjet e filmave”, ka thënë Ramku.
Ramku ka njoftuar gjithashtu se të shtunën do të mbahen katër promovime librash ku dy prej tyre janë të autorëve Eliza Hoxha dhe Gëzim Paçarizi.
Ndërsa Antoinie Wilmering nga Fondacioni “Getty” tha se ndihet i lumtur që po merr pjesë në këtë ekspozitë. Ai foli edhe për arkitekturën e ndërtesës së Bibliotekës Kombëtare, të cilën e quajti thesar të Kosovës.
Ndërsa drejtori i Bibliotekës Kombëtare të Kosovës, Fazli Gajraku, tha se kjo bibliotekë është një nga arritjet më të mëdha të arkitekturës moderne në Kosovë. Ai shtoi se rëndësinë dhe peshën e përgjegjësisë së tij e kishte kuptuar më së miri gjatë një trajnimi në Londër.
“Unë kam kuptuar, të jem i sinqertë, peshën time të përgjegjësisë për këtë objekt shumë më shumë se që kam ditur pas një trajnimi dhe prezantimi të këtij plani në Londër , kur kam dëgjuar prezantimet e Antonios dhe kolegëve të tij të cilët flisnin me dije dhe dashni për objektet arkitekturale të vjetra e modern dhe ruajtjen e tyre. E flisnin edhe për objektin e Bibliotekës Kombëtare të Kosovës si të ishte objekt i vendit të tyre”, ka thënë Gajraku.
Ai më tej falënderoi Fondacionin Kosovar për Arkitekturë dhe Fondacionin “Gettym” ku prej këtyre të fundit kërkoi ndihmë edhe në projektet e tjera.
>
Index:<236>
Title:<https://www.koha.net/kulture/102643/lokalitetet-vikinge-trashegimi-boterore-e-unesco-s/>
Content:<
Një mijë vjet më parë, “grupe të egra nga veriu” tmerruan gjithë Evropën. Tani, vikingët kanë fituar titullin Trashëgimi Botërore e 43-të e UNESCO-s për Gjermani, pa përdorur sëpata e shpata. Lokaliteti i është shtuar listës me trashëgimi botërore në komitetin e UNESCO-s të mbajtur në Manama të Bahrain.
Peizazhi Kufitar Arkeologjik i Hedeby dhe Danevirke është i 43-ti lokalitet që do të shkruhet në emrin e Gjermanisë, që tashmë ka të përfshira në listë edhe 39 lokalitete kulturore dhe 3 lokalitete natyrore, transmeton sot “Koha Ditore” shkrimin e DW.
Më 1897, qyteti i vjetër viking i Haithabu qe zbuluar në Schlesëig, në veri të Gjermanisë. Gërmimet nisën më 1900 dhe vazhdojnë edhe sot. Rëndësia e këtij lokaliteti është rritur dukshëm: ishte qendra regtare më e rëndësishme e distancës së largët në Evropën Veriore. Këtu qenë takuar të gjitha rrugët e rëndësishme sikurse edhe njerëz me origjina të ndryshme: danezët, saksonët, sllavët, madje edhe tregtarët nga Bizanti i largët.
Nga shekulli nëntë deri në shekullin e njëmbëdhjetë, danezët, suedezët e norvegjezët, ishin quajtur vikingë, nga pjesa tjetër e Evropës. Ky emër mbase derivon nga folja e vjetër norvegjeze “vikingr”, që nënkupton vjedhje apo plaçkitje. Vikingët nuk ishin popull i uniformuar, por u përkisnin fiseve të ndryshme në Skandinavi. Ata ishin bashkuar në aleanca të lira për t’u bërë pre e lehtë në Evropën Qendrore e Jugore dhe për të gjetur vendbanime të reja. Të armatosur deri në dhëmbë, ata pushtonin fshatra, plaçkitën manastire e dogjën gjithçka që nuk mund ta merrnin me vete. Emri u ishte dhënë nga njerëzit që i kishin sulmuar. Ata i shihnin luftëtarët nordikë si pushtues të tmerrshëm.
Në shekullin e tetë ishin mbase tregtarët frisianë ata që u vendosën në Scheli, një degë 40-kilometërshe me lundrim nga Deti i Zi. Danezët dhe skandinavët e tjerë i ndoqën ata. Vendbanimit të ri i dhanë emrin Haithabu, që është kompozitë e fjalëve të vjetra nordike “heide”, që do të thotë tokë e pakultivuar dhe “hof”, që do të thotë oborr. Njerëzit e kësaj toke ndërtuan një port, rrugë, shtëpi dhe rrethoja muri. Në ditët kulmore, qyteti numëronte 1 mijë e 500 deri në 2 mijë njerëz. Disa jetonin nga tregtia, të tjerët nga plaçkitjet. Nga Haithabu, anijet e ngarkuara plot morën mallra aq larg sa në Kostandinopojë apo Bagdad. Por vikingët po ashtu prej këtij vendi u nisën edhe me anijet e shpejta me të cilat vazhdonin sulmet e tyre.
Në afërsi të Haithabu, mbretërit danezë ndërtuan një fortifikatë për ta siguruar kufirin jugor të perandorisë së tyre dhe qytetin tregtar të Haithabus. Danevirke përbëhej nga toka, muret, hendeqet dhe një barrierë në lumin Schlei. Danevirke është 33 kilometra i gjatë dhe konsiderohet monumenti më i madh me sipërfaqe në Evropën Veriore.
Në fund, asgjë nuk ia vlejti: pasi U mbijetoi shumë sulmeve, qyteti ishte shkatërruar më 1066 në sulmet e trupave sllave. Historia e Haithabu përfundoi vetëm para 300 vjetësh.
Arkeologët kanë qenë duke gërmuar përreth Haithabu-s tash 100 vjet, por deri më tani vetëm 5 për qind e vendbanimit dhe portit është zbuluar. Është një prej lokaliteteve më të rëndësishme në Evropën Veriore.
>
Index:<237>
Title:<https://www.koha.net/kulture/102642/qyteti-i-mitrovices-meton-ta-reformoje-jeten-kulturore-me-strategji/>
Content:<
Nëpërmjet katër objektivave kryesore strategjike mëtohet të krijohet një shtyllë e qëndrueshme për kulturë dhe zhvillim ekonomik në Mitrovicë, duke fuqizuar industrinë kreative dhe turizmin kulturor. Një gjë e tillë parashihet në “Strategjinë për kulturë dhe turizëm”.
Ky dokument ishte iniciuar para dy vjetësh, menjëherë pas marrëveshjes së arritur në mes organizatës kulturore “7Arte” dhe Drejtorisë për Kulturë, Rini e Sport në Mitrovicë, por u miratua tek të premten, shkruan sot “Koha Ditore”.
Kjo strategji, që si vizion ka “Mitrovica, qytet universitar me kulturë të zhvilluar”, sipas njerëzve të fushës nga ky qytet, për katër vjetët e ardhshëm do të shërbejë si udhërrëfyes për reformime të qeverisjes kulturore në qytet. Objektiva e parë e këtij dokumenti është rritja e pjesëmarrjes në jetën kulturore të qytetit të Mitrovicës.
E dyta ka për qëllim reformimin e qeverisjes së kulturës në qytetin e Mitrovicës, e treta të iniciojë zhvillim të qëndrueshëm të turizmit kulturor dhe ekonomisë kulturore. Po ashtu parasheh komunikimin dhe promovimin e kulturës së turizmit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<238>
Title:<https://www.koha.net/kulture/102640/routine-me-realitetin-kosovar-ne-indi/>
Content:<
Rrëfimi i një fëmije, i cili e ka përjetuar një tragjedi në familje, e shpërfaq mjaft mirë një pjesë të realitetit kosovar. Ai është lënë anash nga shteti dhe shoqëria, derisa mëton t’u bëjë ballë sfidave për mbijetesë. Për gati 10 vjet, regjisori Bekim Guri e ka ndjekur rrëfimin e këtij personazhi.
Historia e tij paraqitet në dokumentarin “Routine”, i cili vjen si rezultat i një pune të gjatë, por edhe jo fortë të lehtë për regjisorin. Si i tillë, ky dokumentar do të ketë premierën aziatike në muajin gusht, shkruan sot “Koha Ditore”.
Do të shfaqet në “Lake City International Film Festival” në Indi. “Routine” do të jetë pjesë e edicionit të 3-të të këtij festivali, i cili do të zërë vend prej datës 10 deri më 11 gusht. Filmi i regjisorit kosovar do të shfaqet në kuadër të garës ndërkombëtare.
Dokumentari i Gurit, para kësaj, do të shfaqet në një festival tjetër, por Guri ka thënë se ende nuk mund ta bëjë publike për shkak të rregullave të festivalit. Megjithatë ai e sheh si të rëndësishme shfaqjen e dokumentarit të tij para cilësdo audiencë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<239>
Title:<https://www.koha.net/kulture/102652/ne-butrint-zbulohet-fragmenti-i-bazilikes-se-shek-vi/>
Content:<
Në Parkun Kombëtar të Butrintit, specialistë nga Instituti i Monumenteve të Kulturës (IMK) bënë të mundur zbulimin e një fragmenti të dyshemesë së Bazilikës së Madhe.
Një bazilikë trenefëshe me transept (nef tërthor), mendohet të jetë ndërtuar në gjysmën e parë të shek. VI.
Procesi i hapjes së mozaikut u ndoq edhe nga vizitorët e parë, një grup fëmijësh, të cilët asistuan specialistët përgjatë procesit të punës.
Mozaiku do të jetë i hapur për të gjithë vizitorët, përgjatë gjithë sezonit veror.

>
Index:<240>
Title:<https://www.koha.net/kulture/102647/mural-fest-nje-shperthim-ngjyrash-ne-hapesirat-urbane-te-tiranes/>
Content:<
Fasadat e pajeta dhe ngjyrë gri të qytetit janë kthyer në vepra arti, duke e kthyer Tiranën në një nga destinacionet më të rëndësishme murale për turizmin në rajon.
Artistë nga e gjithë Europa dhe jo vetëm, patën mundësinë të njihen me Tiranën dhe me punimet e tyre murale të lënë gjurmë në hapësirat urbane të qytetit. Kryetari i Bashkisë së Tiranës, Erion Veliaj, u njoh nga afër me punët e realizuara nga artistët në disa rrugë të ndryshme të kryeqytetit, çka i ka dhënë Tiranës një shpërthim ngjyrash.
Duke falënderuar artistët e ardhur nga 15 vende të ndryshme të botës, Veliaj e cilësoi fantastike këtë eksperiencë që i jep më shumë ngjyra qytetit. “Këta artistë fantastikë na kanë ndihmuar me artin e rrugës në Tiranë, kanë bërë grafiti, kanë dhënë mesazhe politike, disa herë radikale, disa herë provokuese. Tirana ka pasur një traditë shumë të mirë nga vitet 2000- 2011, në kohën e Edi Ramës, ku ngjyrosja e pallateve, lyerja e tyre me ngjyra, përcjell diçka ndryshe nga grija që kemi trashëguar, nga koha e Luftës së Ftohtë dhe gjithë trashëgimia sovjetike e komuniste, për t’i dhënë ngjyrë qytetit. Ka qenë një eksperiencë fantastike, po e ringjallim atë përvojë”, tha Veliaj.
Kryebashkiaku veçoi se kjo nismë do të kthehet në një traditë të re për kryeqytetin, që Tirana të ruajë reputacionin e qytetit të ngjyrave, si një kartolinë fantastike e Shqipërisë evropiane. “Shumë prej fasadave me artistë shqiptarë e të huaj, i kanë dhënë qytetit më shumë shije. Minimalisht do të kemi më pak ndotje estetike, por do kemi edhe një bisedë të re që do të nisë me provokimet artistike. Jam këtu që t’i falënderoj me gjithë zemër, që na kanë nderuar, dhe besoj se kemi filluar një traditë të cilën do ta përsëritim çdo vit, me artistët tanë, për t’u siguruar që Tirana e ruan reputacionin si qyteti i ngjyrave”, theksoi Veliaj.
Një prej artisteve pjesëmarrëse në këtë festival ngjyrash ishte edhe Noel Gazzano nga Italia, e cila theksoi se ka qenë një bujari e madhe nga ana e Tiranës që dhuroi hapësirat e saj për artistët. Gazzano është e mendimit se kjo nismë ka shumë vlera pasi përçon artin dhe njëkohësisht krijon një urë ndërmjet institucioneve, botës së artit bashkëkohor dhe njerëzve.
“Gjëja më e bukur e kësaj eksperience është se ndërsa pikturoja për tre ditë, me qindra njerëz ndalonin, disa fëmijë donin të pikturonin me mua dhe të gjithë më falënderuan. Jam ndierë vërtet e mirëpritur”, u shpreh artistja italiane, Noel Gazzano.
“MuralFest Tirana 2018”, lindi si fryt i bashkëpunimit mes Bashkisë së Tiranës dhe laboratorit italian 167/B Street nga Leçe. Përmes këtij projekti bashkia synon të promovojë artin mural në hapësira të ndryshme publike ku fasadat e ndryshme të qytetit shërbejnë si kanavacë dhe galeri për artistët.
Veprat murale nëpër qytetet kryesore të botës si Berlin, Londër, Vankuver etj janë kthyer në një instrument tërheqës për rritjen e turizmit dhe njëkohësisht kanë ndikuar në përmirësimin e mjaft problematikave ekonomike, mjedisore dhe sociale me të cilat ballafaqohen sot qendrat urbane.
>
Index:<241>
Title:<https://www.koha.net/kulture/102639/balerinet-ne-bullgari-pa-mjetet-e-shtetit/>
Content:<
Të dielën mbrëma, një ekip prej 36 vetash, me autobus është nisur drejt Sveti Vlasit – një qytet bregdetar në gjirin e Detit të Zi – për ta prezantuar një shfaqje baleti nga Kosova, para audiencës bullgare.
Por për të mbërritur deri në destinacionin, që do ta shënojë përfaqësimin e katërt në një qytet evropian të Trupës së Baletit të Kosovës, balerinët kosovarë janë të detyruar ta bëjnë vetë çarenë për t’i paguar mëditjet, shkruan sot “Koha Ditore”.
Kjo për shkak se Ministria e Kulturës, Rinisë e Sportit nuk ka mundur të bartë mjete nëpër institucionet e veta vartëse, pasi që auditorët kanë konstatuar se xhirollogaritë i kanë të paautorizuara.
Ministria e Kulturës deri të dielën ka numëruar trembëdhjetë ditë që nuk ka mundur të derdhë mjete për institucionet vartëse të saj, siç kishte paraparë me buxhet në fillim të vitit. Kjo sepse siç kanë konstatuar auditorët deri tash mjetet u janë bartur në xhirollogaritë në bankat komerciale, gjë që nuk ishte bërë me autorizim të Thesarit të Shtetit. Por kështu veprohet tash e 18 vjet.
Kjo do të jetë hera e dytë që Baleti Kombëtar i Kosovës prezantohet para audiencës bullgare.
Edhe Finlanda është destinacion tjetër që e ka në agjendë Baleti Kombëtar i Kosovës për sivjet... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<242>
Title:<https://www.koha.net/kulture/102486/mbreti-i-pop-muzikes-si-muze-e-perhershme/>
Content:<
“Arieli i getos”, e kishte quajtur shkrimtari Hilton Als. Ishte krahasuar me përbindëshin e Bodlerit dhe Frankenshtajnin: e luajti përbindëshin në “Wiz” dhe u transformua në zombie në videoklipin e këngës “Thriller”.
Ai ishte si superyll, edhe enigmë globale, që mori lëvdata gjithandej, duke u shndërruar më pastaj në të keqin, shkruan Koha Ditore.
Michael Jackson, tani temë e një ekspozite të madhe e befasuese në Galerinë e Porteteve në Londër, dëshmohet të jetë figurë jashtëzakonisht inspiruese për artistë që e mbajtën në kokë, sikurse edhe në artin e tyre, e shpeshherë edhe në zemrat e tyre.
Për mua Jackson, në masën më të madhe, kaloi si një lloj muzike në sfond. Videot që vinin e shkonin në ekran, sikurse edhe kronikat e lajmeve e pamjet televizive, u bënë gjithnjë e më mozaikë e alarmuese, dhe ajo që më interesoi mua u bë skandal seksual. Dhe vazhdimisht, Jackson vazhdoi të ishte prezent në vende që as nuk prisja ta gjeja. Përgjegjësi në vendin ku pastroja e thaja rrobat në rrugën “Hackney” vishej sikur ai... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<243>
Title:<https://www.koha.net/kulture/102485/jurassic-world-fallen-kingdom-risjell-skuadren-e-vjeter/>
Content:<
Posterët për “Jurassic World: Fallen Kingdom” premtojnë se “Parku nuk ekziston”. Ndoshta kjo ka të bëjë me parandjenjën, por më shumë tingëllon sikur argëtimit i ka ardhur fundi. “Fallen Kingdom” po ashtu është pak i paqartë.
Sidoqoftë, gabimi, mund të jetë supozimi se këto fjalë nuk thonë ndonjë gjë. Kuptimi është se ky film nuk ka ndonjë gjë interesante. E kjo është larg nga më e keqja që mund të thuhet për të. Kur filmi i parë “Jurassic Park” (i bazuar në romanin e Michael Crichton) u shfaq në vitin 1993, ka qenë parabolë dhe një shembull i ambicies ekstravagante njerëzore, shkruan Koha Ditore.
Një vizionar i drejtuar gabimisht (Richard Attenborough), njëherësh qëllimmirë, kishte përdorur inxhinierinë gjenetike për të ringjallur speciet që kishin jetuar shumë kohë më parë. Një tjetër (Steven Spielberg) përdori efektet speciale për të njëjtën gjë. Rezultatet ishin pak qesharake, por gjithashtu të frikshme. Ajo ishte arrogancë. E tash është biznes.
Rizgjimi i kësaj “franchise” në vitin 2015 i dha jetë “Jurassic World”, një prej filmave me të hyrat më të mëdha. “Fallen Kingdom”, nën regji të J.A. Bayona, në të shumtën e rasteve nuk është një film joshës, më pak ambicioz sesa paraardhësi, dhe gjithashtu, për atë arsye, pak më shumë argëtues. Pjesa më e madhe argëtuese është në stil të vjetër, veçanërisht kur dinozaurët ndjekin njerëzit ose e kundërta. E një gjë e tillë ndodh shpesh... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<244>
Title:<https://www.koha.net/auto/103019/furgoni-i-volkswagenit-per-kamping-gati-per-tu-prodhuar/>
Content:<
Volkswagen do të zbulojë versionin për kamping që do të prodhojë “California XXL” e që do ta prezantojë në panairin e Dusseldorfit “Caravan Salon” i cili mbahet me 24 gusht.
Lajmi për një version për kamping “California XXL” është konfirmuar, pasi një seri e skicave të tij janë zbuluar, transmeton koha.net.
Thjesht i quajtur “California XXL” tani për tani, furgoni shumë i madh për kamping është i inspiruar në versionin origjinal të Bulli, dhe është i gjatë afër 6 metra e afër 3 metra i gjerë.
Si rezultat i kësaj, California XXL, ashtu siç sugjeron edhe emri, është shumë më i madh se sa versioni California standard, i cili është i bazuar në kombin T6 Transporter.
Volkswagen California XXL ka hapësirë për një shtrat super të madh apo për 2, ka ngrohje nën dysheme, shtrati mund të ngrohet apo freskohet, wc e tush për t’u larë, kuzhinë me lavabo e frigorifer plus hapësirë për ndejë e për të ngrënë.
Nën ‘lëkurë’ ka motorin 2.0 litërsh që prodhon 177 kuaj fuqi e ka sistemin me të gjitha rrotat aktive 4MOTION.

>
Index:<245>
Title:<https://www.koha.net/recetat-e-lindes/97293/te-linda-kete-jave-vjen-me-receta-te-reja/>
Content:<
Këtë javë nga emisioni “Te Linda” i KTV-së kemi kryelane të mbushura me kërpudha , speca të mbushura me vezë, kofsha pule me salcë delikates, si dhe pite me lajthi të pjekura.
Emisionin “Te Linda” mund ta shikoni nga e hëna në të premte në orën 08:00, si dhe pasdite nga ora 17:50.
>
Index:<246>
Title:<https://www.koha.net/recetat-e-lindes/95817/recetat-e-javes-te-linda/>
Content:<
Emisioni “Te Linda” i KTV-së ju sjell receta të reja.
Këtë javë nga Linda do të keni supë bizele me shije mente, krahë pule te karamelizuara me susam, karkaleca me perime si dhe për ëmbëlsirë do të ketë shije dredhëza me krem mascarpone.
Nga hëna deri të premten nga ora 17:40 në KTV mund të shikoni recetat më të reja nga Linda.
>
Index:<247>
Title:<https://www.koha.net/recetat-e-lindes/91388/pite-me-spinaq-ne-nje-forme-ndryshe/>
Content:<
Emisioni “Te Linda” i KTV-së ju sjell një recetë të shpejtë e të shijshme për fundjave.
Shikoni në video se si përgatitet kjo pite me spinaq.
>
Index:<248>
Title:<https://www.koha.net/recetat-e-lindes/90485/recetat-e-javes-te-linda/>
Content:<
Për këtë javë nga Linda do të keni receta të ndryshme.
Pite në forma të ndryshme me spinaq, rizoto me avokado dhe mish të thatë, tavë viçi në furrë si dhe shporta të mbushura me krem nga dredhëzat.
Nga hëna deri të premten nga ora 17:40 në KTV mund të shikoni recetat më të reja nga Linda.

>
Index:<249>
Title:<https://www.koha.net/recetat-e-lindes/89089/linda-kete-jave-sjell-recetat-me-te-reja/>
Content:<
Recetat më të reja nga Linda për këtë do të jenë: waffel, itegrale me boronicë, llazanja me kungulleshë, salmon me shije limoni të gjelbër si dhe biskota me çokollatë.
>
Index:<250>
Title:<https://www.koha.net/tech/103032/google-e-pranon-se-email-et-private-te-perdoruesve-lexohen-nga-pale-te-treta/>
Content:<
“Google” ka konfirmuar se email-e private të dërguara dhe të marra nga përdorues të “Gmail”-it, ndonjëherë, mund të lexohen nga persona të tretë, zhvillues aplikacionesh.
Personat që kanë lidhur app të palëve të treta me llogaritë e tyre, mund t’i kenë dhënë pa e ditur, lejen zhvilluesve të lexojnë mesazhet e tyre. Një kompani, thotë për “Wall Street Journal”, se praktika është e zakonshme dhe e quan atë një sekret të pistë, transmeton tch.
“Google” ndërkohë ka lënë të kuptohet se praktika nuk bie ndesh me politikat e saj. Një ekspert sigurie thotë se është për t’u habitur që “Google” e ka lejuar një gjë të tillë.
“Gmail” është shërbimi më popullor i email-it, me 1.4 miliardë përdorues. “Google” i lejon personat të lidhin llogaritë e tyre me mekanizma menaxhimi email-esh, të palëve të treta, apo me shërbime si planifikimi i udhëtimeve dhe krahasimi i çmimeve.
Kur lidhesh me një llogari të një shërbimi të jashtëm, njerëzve u kërkohet të japin disa leje, që shpesh përfshijnë edhe mundësinë për të lexuar, dërguar, fshirë dhe menaxhuar email-in. Sipas “Wall Street Journal”, kjo leje shpesh i lejon punonjës të appve të palëve të treta të lexojnë email-et e përdoruesve.
Ndërsa mesazhet zakonisht procesohen nga algoritma kompjuterike, gazeta ka folur me disa kompani, ku punonjësit kanë lexuar me mijëra mesazhe email-esh.
“Google” ndërkohë thotë se vetëm kompanitë që janë lejuar mund të kenë akses tek mesazhet dhe mund ta bëjnë këtë vetëm nëse përdoruesit kanë dhënë leje për të pasur akses tek email-et. Përdoruesit e “Gmail”, këshillohen të vizitojnë faqen e kontrolleve të sigurisë, për të parë se cilët aplikacione ata kanë lidhur me llogarinë e tyre dhe të fshijnë ata që nuk i dëshirojnë.
>
Index:<251>
Title:<https://www.koha.net/veshtrime/101680/be-ja-mund-te-shembet-ne-kohen-kur-ekonomia-shkon-me-mire-se-kurre/>
Content:<
Bashkimi Evropian nuk është vetëm bllok ku mbrohen interesat e përbashkëta ekonomike, por edhe union i vlerave i bazuar në solidaritet. Kur solidariteti lëkundet rrezikon të shembet e tërë BE-ja. Ky solidaritet tashmë ka humbur në rastin e ndarjes së barrës për emigrantët dhe kjo ka rrezikuar edhe vetë ekzistencën e BE-së. Për ironi kjo ndodh në kohën kur BE-së ekonomikisht i shkon më mirë se kurrë më parë, asnjë shtet nuk është më në recesion, është tejkaluar kriza financiare, papunësia është në nivelin më të ulët dhe asnjë shtet nuk është as në procedurën e deficitit të tepruar
Shefat e shteteve apo qeverive të disa shteteve anëtare të BE-së janë takuar të dielën në Bruksel në selinë e Komisionit Evropian për të diskutuar mundësinë e gjetjes së një zgjidhjeje “evropiane” për problemin e migracionit ilegal. Ky takim zhvillohej pikërisht në kohën kur në një ndërtesë tjetër të BE-së, atë të Shërbimit për veprimin e jashtëm, takoheshin nën ndërmjetësimin e përfaqësueses së lartë për Politikë të Jashtme dhe Siguri, Federika Mogherini, presidentët e Kosovës Hashim Thaçi dhe ai i Serbisë, Aleksandar Vuçiq. Pakkush e dinte se po zhvillohej takimi mes këtyre dy presidentëve, sepse Brukseli ndonëse do të donte një zgjidhje për raportet mes Kosovës dhe Serbisë, si prioritet shumë më të madh e ka politikën e migrimit. Siç ka thënë para disa ditësh edhe kancelarja gjermane, Angela Merkel, nëse nuk gjendet një zgjidhje e përbashkët për problemin e migrimit ilegal, e tërë BE-ja dhe ekzistenca e saj do të jenë në rrezik.
Merkel të dielën tha qartë se duhet gjetur zgjidhje në mes të atyre shteteve, të cilat duan nëse nuk është e rëndësishme që të gjendet zgjidhja në nivel të të gjitha 28 shteteve anëtare. Pra ky takim ishte me pjesëmarrjen e atyre që donin zgjidhje të përbashkët, bazuar në vlerat e përbashkëta. Në këtë rikujtoi edhe presidenti i Francës, Emanuel Macron, duke thënë se kur të heqim dorë nga vlerat tona, atëherë nuk do të jemi më ata që duam të jemi. Ai dhe Merkel po bëhen gjithnjë e më të zhgënjyer me sjelljen e disa shteteve të Evropës Qendrore, të cilat kanë përfituar aq shumë nga politika e kohezionit dhe tash refuzojnë që të marrin përgjegjësi edhe për zgjidhje të përbashkët për çështjen e migracionit.
Se sa të ndarë janë rreth kësaj teme në BE dëshmoi edhe rasti i një anije që u shpëtua në Mesdhe me mbi 600 refugjatë, ndër të cilët shumë gra dhe fëmijë, e që Italia dhe Malta nuk donin t’i lejonin të ankorohet në brigjet e tyre, duke rrezikuar kështu edhe jetën e këtyre njerëzve.
Bashkimi Evropian nuk është vetëm bllok ku mbrohen interesat e përbashkëta ekonomike, por edhe union i vlerave i bazuar në solidaritet. Kur solidariteti lëkundet rrezikon të shembet e tërë BE-ja. Ky solidaritet tashmë ka humbur në rastin e ndarjes së barrës për emigrantët dhe kjo ka rrezikuar edhe vetë ekzistencën e BE-së. Për ironi kjo ndodh në kohën kur BE-së ekonomikisht i shkon më mirë se kurrë më parë, asnjë shtet nuk është më në recesion, është tejkaluar kriza financiare, papunësia është në nivelin më të ulët dhe asnjë shtet nuk është as në procedurën e deficitit të tepruar. Por asnjëherë nuk ka pasur më pak solidaritet e më shumë egoizëm të shteteve anëtare të kësaj familjeje.
Pikërisht parimi i solidaritetit pati krijuar politikën kohezive të BE-së, sipas së cilës me vite shtetet më të zhvilluara kanë kontribuar më shumë në buxhetin e përbashkët ndërsa ato më pak të zhvilluara, përmes fondeve strukturore, kanë përfituar më shumë. Qëllimi ka qenë që të zvogëlohen dallimet në mirëqenie mes shteteve të Bashkimit Evropian. Dhe themel i kësaj politike ka qenë pikërisht parimi i solidaritetit. Nuk ka qenë lehtë të ruhet kjo politikë.
Greqia, Portugalia e Spanja në 30 vjetët e fundit përmes politikës kohezive të BE-së kanë zhvilluar infrastrukturën e tyre, kanë ndërtuar me mija kilometra autostrada, rrugë, ura, hekurudhë e deri tek aeroportet moderne. Të njëjtën gjë e bëjnë tash e 11 vjet përmes të njëjtave fonde edhe shtetet nga Evropa Lindore e Qendrore që hynë në BE në valën e madhe të zgjerimit më 1 maj të vitit 2004. Të njëjtën mundësi e ka Kroacia si vendi më i ri anëtar dhe do ta kenë edhe vendet e tjera, të cilat do t’i bashkëngjiten këtij unioni në të ardhmen.
Nuk ka qenë lehtë të ruhet politika e kohezionit, sepse shumë shtete të zhvilluara janë ankuar se nuk munden më taksapaguesit e tyre të paguajnë për shtetet e tjera. Por pikërisht duke u thirrur në parimin e solidaritetit, pa të cilin BE-ja as nuk do të ishte krijuar e as nuk do të ishte zgjeruar, u ruajt kjo politikë edhe kur u miratua korniza shumëvjeçare financiare e BE-së për periudhën e tashme shtatëvjeçare. Uniteti i BE-së u vë në pikëpyetje edhe rreth krizës greke. Edhe në këtë rast u lajmëruan shumë shtete të cilat thoshin se qytetarët e tyre nuk mund të paguajnë për mega borxhet e Greqisë. Por prapë duke u thirrur në parimin e solidaritetit, BE-ja miratoi edhe një plan shpëtimi për Greqinë prej 86 miliardë eurosh.
Tash është kriza e refugjatëve që ka lëkundur më shumë se gjithçka më herët themelet e BE-së dhe parimin e solidaritetit. Refugjatët hynë në BE tash më së shumti përmes detit, duke ardhur nga Afrika, por ende vazhdojnë, ndonëse në një numër më të vogël, edhe përmes “rrugës ballkanike”. Ata hynë në Greqi apo Bullgari, dalin nga BE-ja dhe hynë në Maqedoni, Shqipëri apo Serbi. Nga atje vazhdojnë në BE në Kroaci dhe pastaj në Slloveni, drejt Austrisë, vazhdojnë drejt Gjermanisë e disa edhe deri në Danimarkë dhe Suedi. Nëse do të gjykohej në bazë të rregullave të BE-së atëherë secili shtet përmes së cilit kanë kaluar refugjatët ka të drejtë t’i kthejë në shtetin fqinj. Sepse, sipas rregullave të BE-së, për qasje ndaj refugjatëve, përgjegjësinë e mban shteti i parë i BE-së në të cilin kanë hyrë. Por ky ligj është sa i drejtë aq edhe i pazbatueshëm. Sikur ai të zbatohej, të gjithë refugjatët do të duhej të rrinin në Greqi, Itali, Maltë apo Spanjë.
Kjo ka bërë që të niset puna në ndryshimin e Ligjit të Dublinit në mënyrë që të ketë më shumë solidaritet dhe një sistem të përbashkët evropian, që do të krijonte kushte për përballje të strukturuar me këtë fenomen. Sepse migracion gjithmonë do të ketë, do të ketë nevojë për njerëz që të ikin nga vendet e tyre, por do të ketë nevojë edhe për vendet e BE-së për imigrantë. Ajo që BE-ja është duke u përpjekur të arrijë është një migracion i kontrolluar. Për këtë nuk po arrin të pajtohen pikërisht për shkak të interesave të ngushta të shteteve anëtare.
Përpjekjet e presidentit të Këshillit Evropian, Donald Tusk, për të lënë një herë e përgjithmonë prapa politikën e fajësimit dhe drejtimit të gishtit ndaj njëri-tjetrit nuk ka arritur shumë sukses. Liderët e vendeve të Evropës Lindore dhe Qendrore, të cilat nuk duan ta ndajnë barrën e refugjatëve, dhe të cilët nuk morën pjesë në “mini samitin” e jashtëzakonshëm në Bruksel të dielën, duhet të kenë kujdes, sepse kjo do të thotë se në këtë rast nuk vlen parimi i solidaritetit dhe me të drejtë shtetet e pasura, që më shumë japin sesa marrin nga buxheti i përbashkët i BE-së, tani thonë se, nëse nuk doni të merrni pjesë në ndarjen e barrës së emigrantëve atëherë ne do të mundë të zvogëlojmë fondet e kohezionit, sepse parimi i solidaritetit vlen në të dyja drejtimet. Pa parimin e solidaritetit nuk do të kishte më kuptim as ekzistimi i Bashkimit Evropian.
Komisioni Evropian tashmë ka propozuar një ulje të theksuar të fondeve për vendet e Evropës Lindore dhe Qendrore për periudhën e ardhshme shumëvjeçare buxhetore. Vendet si Polonia dhe Hungaria do të kenë 25 për qind më pak fonde nga politika e kohezionit. Italia dhe Spanja do të kenë më shumë. Dhe kjo është po ashtu edhe si një nisje e dënimit të atyre që nuk duan të strehojnë refugjatë në vendet e tyre. Po ashtu në 33 miliardë euro është rritur fondi për kontrollin e migrimit, që do të përdoret edhe për ruajtjen e kufijve të jashtëm të BE-së. Nëse do të vazhdojnë këto ndasi atëherë edhe më shumë mund të rriten kërkesat për ndryshime në mënyrën se si përdoret buxheti i Bashkimit Evropian. Dhe nëse vërtet ndodh që zgjidhjet gjithmonë duhet të kërkohen në mes të atyre që janë të vullnetshëm e gjithnjë e më pak në nivel të tërë BE-së do të vijë në pikëpyetje edhe vetë ekzistenca e Bashkimit Evropian. Një gjë e tillë nuk është më e pamundur.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<252>
Title:<https://www.koha.net/veshtrime/100274/skandaloze-nese-be-ja-nuk-i-hap-negociatat-me-maqedonine-dhe-shqiperine/>
Content:<
Nëse tash e tetë vjet ka ekzistuar vetëm një kusht, të cilin Maqedonia nuk e kishte përmbushur për të nisur negociatat e anëtarësimit në BE, ai për zgjidhjen e çështjes së emrit do të ishte skandaloz sikur tash BE-ja të mos merrte vendimin javën që vjen për të nisur negociatat. Në këtë mënyrë BE-ja do të ndihmojë forcat që duan destabilizimin e Maqedonisë dhe rajonit. Por BE-ja ka befasuar aq shpesh duke ngurruar të marrë vendime të nevojshme saqë mund të ndodhë një gjë e tillë përsëri
Në procesin e zgjerimit të BE-së tash e sa vjet dëgjohet se parimi i Bashkimit Evropian është qasja “strikt dhe fer”. Me këtë mendohet se BE-ja do të insistojë në mënyrë strikte që të gjitha kriteret dhe kushtet e kërkuara të përmbushen, por edhe se kur vendet kandidate të përmbushin këto kushte, atëherë BE-ja do të jetë korrekte dhe do të lëvizë duke përmbushur premtimet e saja.
Por tash duket se pjesa strikte në qasje ka mbetur, ndërsa ajo fer është zbehur. Në rastin e Kosovës kemi parë se BE-ja nuk ka qenë fer në procesin e liberalizimit të vizave. Ka bërë çmos që Kosova të ketë kushte më të vështira sesa vendet e tjera, dhe kur Kosova i është afruar përmbushjes së kushteve, ka zvarritur procesin duke u bazuar në nevojën që të bëhen verifikime të reja. Për shembull, kemi edhe ratifikimin e Marrëveshjes së demarkacionit të kufirit me Malin e Zi, për të cilën ishte krijuar përshtypja se është kushti i fundit që Kosovës t’i hiqen vizat. Por tashmë kanë kaluar tre muaj qëkur kjo u bë dhe BE-ja nuk ka lëvizur fare në përmbushjen e premtimeve të saja. Dhe në këtë mënyrë është bërë pothuajse e pamundur që liberalizimi i vizave për Kosovën të ndodhë para fundit të këtij viti, ndërsa edhe fillimi i vitit që vjen po bëhet gjithnjë e më pak i besueshëm, nëse BE-ja vazhdon me sjelljen e tillë.
Tash sfidë mund të jetë edhe vendimi i Këshillit Evropian për të nisur negociatat e anëtarësimit me Maqedoninë dhe Shqipërinë, dy vende kandidate të cilat, sipas vlerësimit të Komisionit Evropian, i kanë përmbushur kushtet dhe Komisioni, si institucion i BE-së që ka kompetenca për të vlerësuar përmbushjen e kritereve, ka rekomanduar nisjen e negociatave. Por duket se ende nuk ka pajtim të plotë mes shteteve anëtare të BE-së që kjo të ndodhë. Konsultimet në grupet punuese të Këshillit të BE-së ku përfaqësohen shtetet anëtare janë në vazhdim e sipër dhe deri në momentin e fundit nuk do të dihet nëse ka apo jo konsensus të plotë që të vendoset për nisjen e negociatave me Maqedoninë. Për Shqipërinë tashmë duket se nuk ekziston konsensus, por në rast se vendoset për Maqedoninë, atëherë do të mundë të përfitonte edhe Shqipëria nga kjo atmosferë pozitive. Në këtë moment ndër shtetet që nuk janë të gatshme për një vendim pozitiv për Shqipërinë janë Franca, Holanda dhe Danimarka, ndërkohë që Belgjika, Luksemburgu dhe Gjermania nuk shprehen kundër, por janë skeptike.
Presidenca Bullgare e BE-së ka përgatitur draftin e konkluzioneve që do të miratohen të martën në takimin e Këshillit të çështjeve të përgjithshme të BE-së në nivel të ministrave. Në to kanë propozuar që të vendoset për të nisur negociatat e anëtarësimit edhe me Maqedoninë, edhe me Shqipërinë, me kusht që një gjë e tillë tri ditë më vonë të konfirmohet edhe nga shefat e shteteve apo qeverive të BE-së në Bruksel. Por edhe pse një formulim i tillë i konkluzioneve është draftuar, kjo nuk do të thotë se do të ndodhë. Deri në momentin e fundit do të vazhdojë beteja.
Nëse tash e tetë vjet ka ekzistuar vetëm një kusht të cilin Maqedonia nuk e kishte përmbushur për të nisur negociatat e anëtarësimit në BE, ai për zgjidhjen e çështjes së emrit, do të ishte skandaloze sikur tash BE-ja të mos marrë vendimin javën që vjen për të nisur negociatat. Në këtë mënyrë BE-ja do të ndihmojë forcat që duan destabilizimin e Maqedonisë dhe rajonit. Por BE-ja ka befasuar aq shpesh duke ngurruar të marrë vendime të nevojshme saqë mund të ndodhë një gjë e tillë përsëri.
Maqedonia në fillim të viteve nëntëdhjetë dhe në fillim të këtij shekulli ka qenë shumë para shteteve tjera të rajonit. Madje ka qenë edhe para Kroacisë. Tash Kroacia është anëtare e plotë e BE-së për 5 vjet, Mali i Zi është duke negociuar anëtarësimin dhe po ashtu edhe Serbia. Maqedonia ka ngecur më së shumti për shkak të çështjes së pazgjidhur të emrit për çfarë ka problem me Greqinë, e cila bllokon vendimin në Këshill. E njëjta gjë ndodh edhe rreth anëtarësimit në NATO. Kjo ka ndikuar që edhe brenda në Maqedoni gjërat të shkojnë mbrapsht dhe në këtë shtet të ketë ecje prapa në disa çështje. Ka pasur edhe acarime të raporteve ndëretnike.
Edhe tash, pas zgjedhjeve të fundit, Maqedonia ka nisur të ecë përsëri në rrugën e duhur. Më në fund, pas shumë vjetësh, është arritur edhe pajtimi për çështjen e emrit sipas së cilit shteti do të quhet Republika Veriore e Maqedonisë. Kjo është një zgjidhje kompromisi, që nuk kënaq në tërësi asnjërën palë. Por alternativa do të ishte që të dyja shtetet të mbeten në pozitat e tyre pa lëvizur e Maqedonia do ta paguante çmimin pasi që për Greqinë nuk do të kishte pasoja.
Nuk ka dyshim se BE-ja ka të drejtë kur thotë se zgjidhja e mospajtimeve mes shteteve të rajonit duhet të jetë kusht për lëvizjen drejt BE-së, por nëse dëshiron që vërtet mesazhet e tilla të kuptohen pozitivisht, atëherë edhe BE-ja duhet të lëvizë.
Tash ekziston pritja që NATO-ja pas një muaji në Samitin e Brukselit të rikonfirmojë thirrjen për anëtarësimin e Maqedonisë në NATO. Një ftesë e tillë me kusht i ishte dhënë që në Samitin e Bukureshtit në vitin 2008, por ky premtim nuk u realizua për shkak të problemit me Greqinë rreth emrit. Tash NATO-ja do të mundë të përmbyllte këtë dhe ta anëtarësojë Maqedoninë si vendin e 30-të anëtar. Me këtë NATO-ja do t’ia bëjë një shërbim të madh stabilitetit të rajonit, sidomos në kohën kur edhe në Maqedoni Rusia tenton të rrisë ndikimin e vet dhe të inkurajojë forcat që janë antiperëndimore. E mungesa e thirrjes për NATO dhe mungesa e vendimit për nisjen e negociatave me BE-në do të shkonte në shërbim të këtyre forcave po ashtu. Prandaj BE-ja ka një javë për të evituar një gabim të tillë përndryshe do ta rrezikojë edhe zbatimin e marrëveshjes mes Shkupit dhe Athinës.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<253>
Title:<https://www.koha.net/veshtrime/101875/shkrimtari-dhe-ministri-i-nentokes/>
Content:<
Roberto Saviano, autori i njohur i veprave kundër mafisë, përleshet në mënyrë verbale me ministrin italian Matteo Salvini. Ky i fundit ka parashikuar fundin e Evropës. Së shpejti.
Roberto Saviano ka shkruar disa libra kundër mafies italiane. Pas hulumtimeve shumëvjeçare ai ka zbuluar shumë vepra të paligjshme të grupeve mafioze të Italisë jugore dhe lidhjeve të tyre me politikën lokale dhe kombëtare, si dhe me bandat ndërkombëtare, mes tyre edhe me mafien shqiptare. Që nga publikimi i librit të tij “Gomorrha. Një udhëtim në perandorinë e Commorras” Saviano është nën mbrojtje të shtetit, sepse kërcënimet nga mafia kanë qenë serioze. Comorra, mafia e Italisë jugore, është aktive në tregtinë ndërkombëtare të drogës, ajo merret me biznesin e bërllokut me substanca helmi, ka monopol në prodhimin e çimentos, prodhon dhe shet tekstil. Lidhjet e Commorras shtrihen deri në Gjermani, Skoci, Kinë, Zvicër, Shqipëri. Libri i Roberto Savianos pati shpërthyer si bombë në opinionin italian kur u botua. Çmimi që pagoi autori ishte i lartë: ai duhet të jetojë në anonimitet dhe të mbrohet nga shteti. Saviano ka vazhduar luftën e tij kundër mafies, me shkrime, projekte sociale, referate, intervista etj.
Që nga ardhja në pushtet e Qeverisë së re të përbërë nga demagogët e Cinque Stelle dhe partisë së djathtë radikale Lega në Itali po fryn një stuhi e re dhe e ashpër politike. Shefi i Legas, Matteo Salvini, është një politikan tepër agresiv, adhurues i Vladimir Putinit, kundërshtar i pranimit të refugjatëve, urrejtës i Bashkimi Evropian dhe sidomos i kancelares gjermane, Angela Merkel. Në Qeverinë italiane Salvini është ministër i Brendshëm. Si i tillë ai ka ndaluar ankorimin e një anijeje me refugjatë në portet italiane. Kur u kritikua për këtë nga Emmanuel Macroni, Salvini u kundërpërgjigj në stilin e Donald Trumpit dhe e quajti presidentin francez: “pallavraxhi”. Tani Salvini ka paralajmëruar se do t’ia heqë mbrojtjen e afërt Roberto Savianos me arsyetimin se po kalon tepër kohë në botën e jashtme. Saviano u përgjigj menjëherë – me një intervistë në “Corriere della Sera”. Ai u ankua për atmosferën e neveritshme në Itali nën Qeverinë e re. “Dje qenë emigrantët, sot unë dhe nesër e ke radhën ti”. Në një video në Facebook Saviano e quajti Salvinin “ministër të nëntokës” dhe “idiot”. Saviano nuk e la me kaq: tha se ishte i lumtur që është njëri nga armiqtë e tij.
Përveç betejës verbale kundër shkrimtarit Saviano, radikali i djathtë Matteo Salvini i ka shpallur luftë edhe Evropës. Në një intervistë me revistën gjermane “Der Spiegel” Salvini bëri disa paralajmërime dramatike. Ai tha se brenda një viti “do të vendoset nëse do të ekzistojë Evropa e bashkuar apo jo”. Sipas tij, do të shihet nëse e gjithë kjo është bërë e pakuptimtë kur të zhvillohen negociatat për buxhetin e ri të Bashkimit Evropian dhe në prag të zgjedhjeve për Parlamentin Evropian më 2019.
Sa i përket kërkesës së kancelares gjermane, Angela Merkel, që Italia të pranojë ata refugjatë që i ka regjistruar me rastin e arritjes në këtë vend dhe të cilët kanë shkuar në Gjermani, Salvini ishte këmbëngulës: “Nuk mund të pranojmë asnjë. Përkundrazi: duam t’i dorëzojmë disa”. “Der Spiegel” e pyeti Salvinin nëse është i vetëdijshëm se me politikën e tij mund të ndikojë në rrëzimin e kancelares gjermane, Angela Merkel. Ministri i Brendshëm italian tha se e dinte këtë, por edhe ashtu politikisht qëndrimet e tij me ato të kancelares gjermane janë të largëta sa u përket politikave ekonomike, reformës së bankave dhe suficitin tregtar gjerman.
Një gjë nuk mund të mohohet: në krizën e refugjatëve Italia është lënë pothuaj vetëm. Sidomos vendet e Evropës Lindore si Hungaria, Çekia, Sllovakia dhe Polonia nuk janë treguar solidare. Por me gjithë mungesën e solidaritetit, asgjë nuk e arsyeton gjuhën e Matteo Salvinit ndaj refugjatëve, të cilët i quan “një ngarkesë mish njeriu”.
Kjo gjuhë fashiste po bëhet gjithnjë e më e popullarizuar në Evropë. Në Evropën Perëndimore, e cila ishte mbrojtëse e vlerave dhe strehë e sigurt për njerëz të përndjekur nga regjimet diktatoriale. Nëse një ministër italian mund të thotë se refugjatët janë “një ngarkesë mish njeriu” dhe kjo nuk ka asnjë konsekuencë për të, atëherë situata është dramatike. Por ky përshkallëzim jo vetëm gjuhësor nuk vjen papritur. Para disa vitesh një politikan gjerman i partisë së djathtë radikale AfD tha se Jérôme Boateng është futbollist i mirë, por askush nuk do të donte ta kishte fqinj. Boateng është, mund ta merrni me mend, lojtar me ngjyrë, siç thuhet politikisht korrekt. Por, jo aq shumë me ngjyrë, sepse nënën e ka gjermane, babanë ganez. Boateng është lindur në Berlin, jo në Ganë. Para disa ditësh një deputete austriake me origjinë boshnjake po fliste në Parlamentin e Austrisë për një skandal në administratë. Befas një koleg i saj tha: “Nuk jemi në Bosnjë këtu”. Reduktimi i çdokujt në prejardhje, në etni – një metodë perfide e së djathtës evropiane, e cila sapo e ka filluar marshin e madh. Nga ky marsh shumë vlera do të varrosen. Matteo Salvini është njëri nga këta varrmihës të Evropës.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<254>
Title:<https://www.koha.net/veshtrime/100480/lavdi-sportit/>
Content:<
Ç&#39;është një send i rrumbullakët dhe cila është rëndësia e tij? Shënime parapolitike për futbollin - dhe përgjigjja në pyetjen se çfarë muzike shqiptare dëgjon Granit Xhaka.
Në çdo Kampionat Botëror të futbollit është mirë të lexohet libri “Lavdërimi i sportit” i profesorit Hans Ulrich Gumbrecht nga Universiteti i Stanfordit. Ku bazohet fascinimi për këtë sport? A është vetëm dëshira për përsosje personale dhe bukuri motivi kryesor që i nxit njerëzit të merren me sport? A ka diçka më të madhe që i josh njerëzit për të vrapuar 90 minuta pas topit? Gumbrecht hulumton këtë fenomen dhe e përshkruan atë me gjuhë brilante të studiuesit të letërsisë. “Këtë libër e kam shkruar që botën time profesionale, atë të mendimeve dhe historisë së tyre, t&#39;ia afrojë asaj bote, e cila jashtë profesionit tim më fascinon më së shumti, bota e sportit dhe stadiumeve. Në vend se të shkruaj në mënyrë kritike apo madje arrogante, qëllimi ishte që në analizën e sportit dhe fascinimit për të, të shfaqet edhe mirënjohja ime për të gjitha ato momente të intensitetit dhe përjetimit estetik, të cilat m&#39;i kanë sjellë orët e kaluara në stadium dhe sportistët e mëdhenj”. Kështu, ndoshta, do të jetë në katër javët e ardhshme gjatë Kampionatit Botëror të futbollit në Rusi.
* * *
Para së të shkonte në Rusi Granit Xhaka ka folur për media. Më saktë: i ka dhënë një intervistë një magazine zvicerane. Edhe më saktë: dy gazetarë të revistës e kanë ftuar futbollisten zvicerane Lara Dickenmann të intervistojë Granit Xhakën, më të mirin futbollist që tani për tani ka Zvicra. Dialogu sillet rreth shumë temave, në fillim lexuesi fiton përshtypjen se Xhaka ka marrë rolin e gazetarit dhe shtron pyetje në vend se të përgjigjet. Dikur Lara Dickenmann e driblon starin e Arsenalit.
Lara Dickenmann: “Granit, a bën të të pyes diçka?”
Granit Xhaka: “Sigurisht, Lara”.
Lara Dickenmann: “Pyetja e fundit. Kam lexuar se dëgjon vetëm muzikë shqip. Më jep ndonjë propozim?”
Granit Xhaka: “Po si jo. Së pari natyrisht Noizy, këngëtari shqiptar, i cili është rritur në Londër dhe ka bërë shumë para - për rrethanat shqiptare. Pastaj Rita Ora, Dua Lipa, Era Istrefi, Bebe Rexha... Nuk po të pyes për muzikën zvicerane, ndonëse ata dy nga Berna, ata janë vërtet të mirë”.
Lara Dickenmann: “Lo & Leduc”.
Granit Xhaka: “Pikërisht. 079 - këtë e dëgjojnë të gjithë në Kombëtaren zvicerane”.
* * *
Granit Xhaka pa Vladimir Petkoviqin nuk do të kishte kuptim. Trajneri i Zvicrës është më shumë se trajner. Duke qenë nga Ballkani (kroat nga Sarajeva) ai njeh mentalitetin e lojtarëve të Kombëtares së Zvicrës dhe u ka krijuar atyre një hapësirë të madhe për t&#39;u zhvilluar. Një pjesë e madhe e futbollistëve janë nga Ballkani, sidomos nga Kosova e Maqedonia. Mbi ardhjen e tij në Zvicër Petkoviq ka këtë rrëfim: “Më 1987 Qeveria e atëhershme e Jugosllavisë miratoi një ligj, i cili u lejonte futbollistëve të shkojnë në botën e jashtme para moshës 28-vjeçare. Unë nuk e dija këtë, por babai im po. Ai kontaktoi Zllatko Dupovacin, njërin nga lojtarët e tij të mëhershëm në Sarajevë, i cili tashmë ndodhej në Zvicër. Në Titograd luajta ndeshjen e fundit në terrenin vendas. Dy ditë më vonë aterrova në Zürich. Ishim marrë vesh që të arrija në mbrëmje dhe se dikush do të më priste. Por unë erdha që në mesditë në aeroportin e Klotenit (Zürichut). I humbur dhe qyqe vetëm prita disa orë. Tollovia e udhëtarëve nuk më la të kisha një mendim të qartë. T&#39;i telefonoja dikujt? Si? Në të vërtetë kishte kabina telefoni. Kisha ca dinarë me vete, por ku t&#39;i këmbeja në para të imëta zvicerane për t&#39;i telefonuar Dupovacit nga kabina? Përveç gjuhës amtare flisja pak rusisht. Kjo nuk më kryente punë. Pak fjalë gjermanisht nuk më ndihmonin. Befas dëgjova gjuhën e njohur të vendlindjes. Një punëtor aeroporti i tha një gruaje në serbokroatisht: të bëftë mirë. Atë e luta që ta thërriste personin ndërlidhës me klubin zviceran. Patëm sukses”. 31 vjet më vonë Petkoviq shkon në Rusi me disa ballkanas dhe disa futbollistë zviceranë.
* * *
Pak para se javën e kaluar të hapej Kampionati Botëror i futbollit, drejtësia ruse u tregua zemërgjerë: e liroi nga burgu liderin e opozitës, 42-vjeçarin Aleksej Navalni. Sapo kaloi pragun e burgut, Navalni postoi në Instagram një njoftim. Ai tha se qelitë në burg ishin meremetuar pak para se të vinin fansat nga gjithë bota. Nëse ndonjëherë do të sillej keq dhe do të përfundonte në burg, atëherë do të shihte nga brenda qelitë e bukura ruse. Grilat e burgut janë ngjyrosur, në vend të gropave në tokë tani janë instaluar tualete. Në oborr ka topa futbolli për të burgosurit, ushqimi është më i mirë, në qeli janë vendosur televizorë në mënyrë që të burgosurit të shikojnë ndeshjet. Kulmi i ndryshimeve: meqë gardianët rusë nuk flasin anglisht, në burgje, sipas Navalnit, janë punësuar studente të fakulteteve të gjuhëve të huaja. “Ato bartin uniforma, diçka mes policeve dhe stjuardesave. Ato po mërziten se ende nuk ka të huaj në burg dhe po kërkojnë arrestime masive në mënyrë që të njihen me të huajt”. Më së voni këtu edhe lexuesit naivë e kuptuan se Navalni po tallej me pushtetin e Vladimir Putinit. Humori është një metodë e mirë për të luftuar autokracitë.
Për dallim nga Navalni, deputetja Tamara Pletnewa e kishte seriozisht kur i paralajmëroi ruset që të refuzojnë kontaktet intime me të huajt. Përvojat e Lojërave Olimpike të vitit 1980, sipas saj, kanë treguar se pas mbesin vetëm nëna të palumtura. Pas atyre lojërave në Bashkimin Sovjetik për herë të parë lindën një numër i madh i fëmijëve me ngjyrë - rezultat i kontakteve intensive mes mysafirëve nga shtetet afrikane dhe grave ruse.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<255>
Title:<https://www.koha.net/veshtrime/99181/ujku-kunder-autokratit-nje-interviste-per-tu-mbajtur-mend/>
Content:<
Edhe autokratët djersiten: gazetari austriak Armin Wolf qëndroi i patrembur përballë Vladimir Putinit duke i bërë pyetje të pakëndshme. Për këtë Wolf po lavdërohet gjithandej në Perëndim. Intervista e tij me sundimtarin e Kremlinit është dëshmi se gazetaria e mirë është ilaç i duhur kundër autokratëve.
Para një viti hulumtuesit e opinionit në Rusi zhvilluan një anketë. Ata i lutën rusët të numërojnë njerëzit më të rëndësishëm të të gjitha kohërave dhe popujve. Rusët përmendën disa personalitete. Napolonin, Leninin, Car Petrin e Parë, Stalinin. Të gjithë këta të vdekur. Stalini ishte i pari në listë, pas tij një i gjallë: Vladimir Putini.
Ish-shefi i Shërbimit Sekret të Rusisë ka arritur të kthejë vetëbesimin e rusëve dhe të forcojë autoritetin e shtetit. Media të pavarura në Rusi pothuajse nuk ka, opozita shtypet, kritikët e regjimit arrestohen, pasuria publike kontrollohet nga një grusht oligarkësh të afërt me Kremlinin. Vladimir Putini pushtetin e demonstron edhe përmes fotografive, ku shihet me gjoks të zhveshur duke peshkuar ose mbi kalë. Këta janë muskujt e rinj të Rusisë, askush nuk guxon të kundërshtojë dhe popujt përreth duhet t’i nënshtrohen fuqisë së re – ky duket se është mesazhi që buron nga paraqitjet dhe veprimet e Vladimir Putinit.
Ai mund të aneksojë Krimenë, të ndërhyjë në Ukrainën Lindore, dyshohet madje se trupat e tij kanë hedhur në ajër avionin civil MH17 të kompanisë “Malaysia Airlines”, ai sulmon me hakerët e tij Parlamentin gjerman, Partinë Demokratike në SHBA, përkrah partitë ultradjathtiste në Evropë, akuzohet se ka bërë përpjekje për puç në Mal të Zi, në Maqedoni diplomatët rusë kanë përkrahur diktatorin e vogël Nikola Gruevski, ndërkohë të dënuar me burg për korrupsion, kohëve të fundit në të ashtuquajturat portale informative të botës shqiptare po shpeshtohen analizat e “publicistëve” të Kremlinit.
Çdo gazetar ambicioz do të kishte dëshirë që përballë këtyre zhvillimeve t’ia bënte disa pyetje Putinit, ta intervistonte. Por njerëzit e pushtetshëm përtojnë të japin intervista. Ose kur japin intervista nuk thonë gati asgjë. Ose thërrasin në intervista gazetarë që bëjnë pyetje servile. Para dy muajsh korrespondentja e televizionit austriak ORF në Moskë, Carola Schneider, bëri kërkesë për një intervistë me Putinin. Këshilltarët e Putinit u përgjigjën: intervista mund të zhvillohet, por jo nga Carola Schneideri. Për intervistë duhet të vijë një moderator nga Vjena, thanë shërbëtorët e Putinit.
Mund të merret me mend përse u bë kjo kërkesë për refuzimin e korrespondentes: korrespondentët janë vëzhgues të rregullt të situatës në vendin prej nga raportojnë, ata në të shumtën e rasteve njohin gjuhën lokale (për shembull Schneider flet rusisht) dhe janë në gjendje të bëjnë pyetje kritike, po qe nevoja edhe të ashpra. Strategët e Kremlinit menduan se nëse vjen një moderator naiv nga Vjena Putini do të luajë me të sipas qejfit.
Doli e kundërta. Në Moskë shkoi Armin Wolf, moderatori më i shkathët i televizionit publik ORF. Në Austri Wolf njihet si kritik i ashpër i partisë së djathtë FPÖ, e cila ka një marrëveshje bashkëpunimi me partinë ruse në pushtet. Në blogun e tij gazetari i njohur austriak ka treguar se është përgatitur me ditë të tëra për intervistën me Putinin, mes tjerash, edhe duke shikuar disa intervista të deritanishme dhe duke formuluar pyetjet që duhet formuluar. Në intervistë Wolf nuk është arrogant, por gjithsesi këmbëngulës; ai nuk i shmanget asnjë teme dhe nuk lejon të irritohet nga ndërhyrjet e Putinit, nga arroganca e tij, nga refuzimi i tij për t’u përgjigjur. Wolf nuk i shmanget asnjë teme – prej sabotimit rus të demokracive perëndimore, agresionit ndaj Ukrainës deri te aleanca me diktatorin sirian Bashar al-Asadit. Putini në të shumtën e rasteve gjatë intervistës psherëtin, flet me shpoti, e ndërpret gazetarin duke i thënë se nëse nuk dëshiron të dëgjojë përgjigjet e tij, atëherë të mos bëjë pyetje. Në fakt Wolf me pyetjet e tij insistonte që Putini të jepte përgjigje dhe jo të notonte në teoritë e tij të komplotit.
Rezultati i intervistës është fantastik. Rreth një milion shikues e përcollën atë kur u emetua në ORF javën që shkoi. Miliona njerëz e klikuan kur u postua në internet. Një reporter i “New York Times” shprehu entuziazmin e tij për këtë bisedë, po ashtu edhe BBC. Në blogun e tij Wolf tregoi se si e kishte studiuar paraprakisht strategjinë e Putinit për të mos thënë asgjë në intervistë. Së pari: ai replikon gjatë, përgjigjet e shkurtra janë të rralla, së dyti: Putinit i pëlqen të kundërpyes, gjë që, sipas Wolf, për intervistuesin është përherë e pakëndshme, së treti: ai është mjeshtër për të zhvendosur vëmendjen në tema të tjera apo aspekte të tjera të temës, së katërti: nëse ai dëshiron të demantojë diçka, e bën këtë dhe nuk i interesojnë dëshmitë që ia prezanton, së pesti: kur ndërpritet, ai të kritikon menjëherë duke të quajtur të pasjellshëm, të padurueshëm dhe paragjykues, pastaj vazhdon me përgjigjen e tij.
Këtë strategji Wolf e rrëzoi, sepse arriti që në një intervistë me një politikan të pushtetshëm më të rëndësishme të jenë pyetjet se përgjigjet. Dhe në fund Wolf e demaskoi Putinin me një pyetje që në shikim të parë duket krejt e pasherr. Wolf konstatoi se ka shumë foto ku Putini shihet cullak në shokë e përpjetë, duke peshkuar, kalëruar apo në pushim. “Çka duan t’i tregojnë Rusisë dhe botës këto fotografi?” Vërtet çka? Putini dha një jopërgjigje që askush nuk do ta mbajë në mend, por pyetjen e Wolfit po. (Wolf domethënë ujk në gjermanisht). Kjo intervistë mund të krahasohet me bisedën e gazetares italiane Oriana Fallaci me liderin iranian Ajatollah Homeini më 1979. Para se të shkonte te Homeini për intervistë italiania e njohur për pyetjet e saj agresive ishte mbuluar jo vetëm me shami, por edhe me pelerinën tradicionale, në mënyrë qe assesi të mos duket asnjë vijë e trupit të saj. “Unë më shumë i ngjaja pakos sesa një krijese njerëzore”, do të thoshte më vonë Fallaci. Intervista mbahet në mend për shkak të pyetjeve këmbëngulëse dhe për shkak të një skandali.Çadori (nga gjuhe gjeorgjiane çadra, nga persishtja: çador – domethënë tendë) është “veshje absurde”, i tha Fallaci liderit iranian. “Kjo nuk duhet t’ju interesojë juve. Ju nuk jeni e detyruar të bartni veshjen islamike. Ajo është e menduar për gra të reja dhe të ndershme”. Fallaci reagoi duke e hequr çadorin (çadrën për gra!) para syve të Homeinit.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<256>
Title:<https://www.koha.net/veshtrime/102302/zgjidhet-misteri-i-shqiponjes-dykrenore-shqiptare/>
Content:<
Si u kujdesën Vuçiq dhe Daçiq që shqiptarëve dhe Kosovës t’ua bëjnë reklamën më të mirë dhe më pozitive deri më sot?
KA MUNDUR TË ishte thjesht edhe një ndeshje e radhës e futbollit. Njëmbëdhjetë lojtarë të një ekipi ndjekin topin bashkë më njëmbëdhjetë lojtarë të ekipit tjetër dhe ai ekip i cili shënon më shumë gola – fiton.
Mirëpo, u bë shumë më tepër sesa një ndeshje futbolli. Në fakt, u bë reklama më e madhe për shqiptarët ndoshta që nga shpallja e pavarësisë së Kosovës, këtu edhe 10 vjet më parë.
Nxitës të kësaj kishte nga të gjitha anët, por kryesorët ishin gjithsesi presidenti i Serbisë, Vuçiq dhe ministri i Jashtëm, Daçiq.
Që të dy në paraqitjet e tyre publike, si dhe në takimet me futbollistët e përfaqësueses serbe në botërorin “Rusia 2018”, kishin theksuar se kësaj radhe bëhet fjalë shumë më tepër sesa për futboll. Meqë, sipas tyre, duke mundur Zvicrën, do të munden edhe shqiptarët.
Çfarë gabimi! Ç’bumerang!
Sikur të deklaronin se Serbia do të luajë një ndeshje të rëndësishme kundër Zvicrës - meqë në përfaqësuesen e Zvicrës ka edhe me prejardhje shqiptare të Kosovës, por edhe kroate, edhe boshnjake, edhe kamerunase etj. – do të ishte gjithçka OK. Por ja që Vuçiq e Daçiq e nënvizuan rëndësinë e mundjes së shqiptarëve. Dhe u mundën. Edhe në fushë të gjelbër, edhe jashtë saj.
NËSE KENI PROVUAR këto ditë të kërkoni në Google, duke shkruar vetëm “Swiss” a e dini se çfarë rezultatesh iu janë paraqitur tek seksioni i lajmeve? Artikuj të BBC-së, “The Guardian”, “The New York Times”, “The Telegraph”, Euronews, “Politico” e shumë mediume të tjera nga e gjithë bota, ku shfaqeshin Xherdan Shaqiri e Granit Xhaka duke festuar me simbolin e shqiponjës dykrenore. Plus, plot e përplot analiza e shpjegime se çfarë domethënie ka ky simbol, përse e bënë këtë lojtarët e Zvicrës, pse Serbia i ka dëbuar shqiptarët nga Kosova, pse Serbisë i pengon pavarësia e Kosovës…
Më pastaj, edhe një valë e re e vëmendjes së medias botërore me ankesën e Serbisë në FIFA, si dhe me vendimin për dënimin me 25 mijë euro të Shaqirit, Xhakës dhe Lichtsteinerit.
E më vonë, prapë, edhe një cikël i ri lajmesh me vetorganizimin e shpejtë të shqiptarëve për të dhënë donacione online në mënyrë që të mblidhen 25 mijë franga për t’i “shlyer dënimet”.
As kompanitë më të avancuara të marrëdhënieve me publikun nuk do të mundë t’i bënin reklamë më të mirë shqiptarëve dhe Kosovës, si dhe rifokusim më të madh në problemin e marrëdhënieve të Kosovës me Serbisë sesa që ia bëri Beogradi.
Paramendojeni, ka sot aq shumë të rinj e të reja, por jo vetëm, në Evropë e në botë, që as e kanë idenë se çka është Kosova e shqiptarët. Dhe shpjegimi për ta vjen në formë të disa individëve shqiptarë si talente e ngadhënjimtarë, në kohën vëmendja e rreth 3 miliardë njerëzve në glob është e përqendruar në një kampionat.
Që i bie, jo vetëm 25 mijë franga zvicerane, por edhe 250 milionë do t’i kishte hak një reklamë e këtillë.
E bëri miopëria dhe mosdurueshmëria e grupeve të caktuara në Beograd. E meritojnë “të falënderohen”.
Do të mundë të mjaftoheshin vetëm me humbjen nga Zvicra në fushë…
SIDOQOFTË, E TËRA do të mundë të shfrytëzohej si një leksion i mirë nga sporti, por i aplikueshëm mbi të gjitha për politikën dhe fqinjësinë.
Është e turpshme që të vazhdohet edhe 20 vjet pas luftërave në ish-Jugosllavi të derdhet vrer mbi etnitë që jetojnë në shtetet e krijuara. Është e pafalshme që të shikohet çdo mundësi që fqinjin ta pengosh, ta luftosh, të mos ia duash të mirën. Është e padinjitetshme që politikanët ta mbajnë lart në diskurs publik luftën ndaj fqinjit, në mënyrë që të mos merren me problemet e mëdha ekonomike e të zhvillimit në rajon.
Kjo qasje gjithsesi se duhet të marrë fund sa më shpejtë të jetë e mundur. Për këtë ekziston një formulë e thjeshtë: Serbia duhet ta pranojë pavarësinë e Kosovës! Dhe kështu të gjitha vendet e dala nga ish-Jugosllavia, në vend se të shpenzojnë energji duke e luftuar njëra-tjetrën, të shikojnë se si ta ndihmojnë njëra-tjetrën në mënyrë që i gjithë rajoni të ecë përpara.
Sa më parë që të ndodhë kjo, më të lumtur do të jenë edhe qytetarët që jetojnë në këto shtete.
Si dhe fitoret, e edhe humbjet në futboll do të merren me më shumë – sportivitet!
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet


Mali02/07/2018 13:34
Shum e sakt




n. s. 02/07/2018 13:36
Eshte kuriozitet, dhe egziston kurreshtja e origjines se ketij simboli, pra pyetja se kur daton verejta e par e ketij simboli te formimit te shqiponjes me dy krena nga njerzit. Ne vitet e hershme te vitit 1973 ne nje episode te emisionit humoristik 'Benny Hill' ne tv britanez ne fund te saj shihet se pas perfundimit te vallezimit nga trupa e aktorve ne radhe, aty te gjithe e formojn kete simbol njekohesisht. Ndersa qe nga ajo kohe e kaluar, se fundmi ne sken paraqitet dekaden e parafundit ne premier ligen Angleze nga futbollisti francez Nicolas Anelka. 



Shto koment





Posto
</form>


>
Index:<257>
Title:<https://www.koha.net/veshtrime/100922/futboll-po-i-thoni/>
Content:<
Sa më shumë që do të shikojmë futboll vetëm për shijim të lojës, aq më normalë e stabilë do të jemi si individë, si shoqëri dhe si shtete.
NUK KAM HEZITUAR asnjëherë të tregoj se nuk shikoj futboll. Sado e pakapshme të mundë të tingëllojë kjo gjë këto ditë, nën ethet e botërorit “Rusia 2018”.
Në fakt, jam rritur në një shtëpi të cilën vetëm 10 metra rrugë edhe trotuar e ndajnë nga hyrja në stadium, por kam shkuar aty vetëm për të vrapuar ndonjëherë, pasi që u ndërrua edhe shtegu i vrapimit rreth fushës.
Në anën tjetër, ka përjashtime. Pra, ka raste edhe kur shikoj futboll. Mirëpo këto kanë të bëjnë sërish jo me sportin sa kanë të bëjnë me politikën.
Që i bie, unë përpiqem të shikoj futboll kur luan Kosova. Ose kur luan Shqipëria. Ose edhe Zvicra. Dhe gjithnjë me këtë renditje.
Se natyrisht, kemi nevojë për lajme të mira. Kemi shumë nevojë për të treguar se dimë dhe mundemi. Kemi nevojë të na marrin si shembull për të mirë. Për punë, për përkushtim, për rezultate, për suksese. Jo vetëm për vuajtje, viktima, prapambeturi ose moszhvillim.
E sërish me renditjen e njëjtë, për lajme të mira ka nevojë Kosova, si një shtet në pritje të rrumbullakimit të procesit të shtetësisë dhe cimentimit të orientimit evropian.
Jo më pak ka nevojë për lajme të mira Shqipëria, si pjesa tjetër ku jeton populli ynë, e renditur po ashtu nga fundi i tabelës në shumicën e standardeve evropiane.
Dhe lajmet e mira u bëjnë nder edhe shqiptarëve që jetojnë në diasporë, në këtë rast në Zvicër, për ta ndryshuar perceptimin e – pse jo edhe propagandën qëllimkeqe – për një diasporë shqiptare problematike.
SIDOQOFTË, KËTO ditë u pa se megjithatë edhe ata që janë të flaktë për fushën e gjelbër, që thonë se shikojnë vetëm lojën, lojëtarët dhe teknikën, që merren vetëm “me sportin”, dalin lehtësisht në terren tjetër.
Pati së paku tri episode kur shpërthyen debatet, që s’kanë të bëjnë asgjë as me topin, as me rezultatin në fushë e as me lojëtarët e preferuar. Kishin të bënin kryesisht me politikën.
E para, emblema që prezantoi Federata e Futbollit e Kosovës. Nuk u pëlqye. Nuk u pranua as arsyetimi se simbolizon zhvillimin e vështirë të futbollit të Kosovës nën okupim, që ndeshjet janë luajtur nëpër ara të baltosura në vend të stadiumeve, se janë bërë improvizime të shumta dhe se edhe dizajnet janë bërë si ka pasur mundësi e si është ditur – nganjëherë edhe me laps kimik. Të gjithë përnjëherë u bënë artistë dhe politikanë. Ka mundur të jetë më bukur, ka mundur të na përfaqësojë më denjësisht. Shto këtu edhe faktin që artisti i emblemës doli të ketë lidhje familjare me një zyrtare të rëndësishme të federatës – mjaftueshëm për të dalë edhe me protestë në rrugë.
Tash, ndoshta edhe kanë të drejtë kritikuesit. Mbase edhe ka hapësirë për dyshime për nepotizëm ose korrupsion. Fer!
E dyta, krejt prej kornerit – nëse përdorim një pozicion futbollistik – u stërtrajtua një deklaratë e një individi të parëndësishëm për përzgjedhjen e përfaqësueses për të cilën bën tifo. “Jam tifoz i Serbisë”, ishte deklarata e njëfarë Kosta Grillos dhe plasi bomba (e rrjeteve) sociale. E kuptueshme në një kontekst: shqiptarët e Kosovës kanë vuajtur gjatë nga regjimet serbe, janë diskriminuar në punë e shkollë vetëm për shkak te etnisë, janë vrarë, dëbuar e djegur në luftë, kurse edhe sot e kësaj dite Serbia bën përpjekje që ta bllokojë dhe vështirësojë zhvillimin e Kosovës kudo që mundet. Në anën tjetër, ka edhe anë të tjera të medaljes: shqiptarët janë okupuar, luftuar e nëpërkëmbur, p.sh. edhe nga Turqia, Italia e Gjermania, ose ka edhe plot raste të tjera të konfikteve ndërmjet popujve e shteteve në Evropë e më gjerë, ndoshta edhe më të përgjakshme – përse atëherë dikush paska të drejtë të jetë tifoz i disa “armiqëve” e jo edhe i disa të tjerëve?
Në fund, mbase do të ishte problematike që Qeveria e Kosovës ose e Shqipërisë sot për sot të deklarohej për ndonjë tifozllëk për Serbinë, por Kushtetuta edhe e Shqipërisë, e edhe e Kosovës ia garanton të drejtën secilit individ që të ketë të drejtën e përzgjedhjes dhe shprehjes së lirë të mendimit të tij. A nuk kanë luftuar edhe Kosova edhe Shqipëria, mbi të gjitha, për lirinë, ku rol të pazëvendësueshëm zë edhe liria e shprehjes?! Për më tepër, çfarë rëndësie ka për kë bën tifo një individ i vetëm që s’përfaqëson askënd?!
E treta, u krijua një atmosferë e vërtetë bulizmi dhe ofendimi ndaj Adnan Januzajt, i cili u shpreh se ka lindur në Belgjikë, është belg dhe e ndien veten belg. Sërish, sado që shqiptarët për arsyet e përmendura më lart kanë nevojë për sa më shumë shqiptarë të suksesshëm, si mund t’i cënohet e drejta dikujt të deklarohet ashtu siç ndihet?! Gjithsesi, ne mbase do të dëshironim që të gjithë që kanë çfarëdo lidhjeje me shqiptarët të rrinin gjithë ditën duke folur për Skendërbeun, duke kënduar “Jo nuk ndahet Mitrovica”, ose duke e shikuar “Nëntorin e Dytë”, por kjo është utopike.
SI PO LIDHEN këto tri situata debatndjellëse të përfolura më lart? Besoj se flasin shumë për trazimin në të cilin ndodhemi ende si shoqëri. Se sa ende kemi nevojë të debatohet për prioritetet që i kemi. Mirëpo se sa e vështirë është kjo për shkak të traumave që na mbajnë të kurthuar e të ngarkuar.
Ose thënë ndryshe, sa më shumë që do të shikojmë futboll vetëm për shijim të lojës aq më normalë e stabilë do të jemi si individë, si shoqëri dhe si shtete.
P.S. Unë për vete që në fillim e pranova, kur shikoj futboll nuk e shikoj (vetëm) si sport. Nuk qenkam vetë! J
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet


Guest 25/06/2018 14:21
Fotbolli nuk ka dallim nga prostitucioni. Vrapim 90 minuta per me ua bere qefin te tjerve.



Shto koment





Posto
</form>


>
Index:<258>
Title:<https://www.koha.net/veshtrime/97917/lopa-qe-shitet-ne-ikea/>
Content:<
Si lindi shteti i Kosovës si prodhim i kundërshtisë dhe pamundësisë që të bëhet Shqipëri apo Serbi? Pse duhet dekonstruktuar dy mitet e mëdha – Mitin e Betejës së Kosovës dhe Mitin e UÇK-së – si hapje e rrugës për “Marrëveshjen gjithëpërfshirëse të paqes” mes Kosovës e Serbisë? – (Një vështrim mbi librin “Lopa e macchiatos” nga Veton Surroi).
NË VITET ’50 në qytezën e vogël suedeze Älmhult tavolinat po shiteshin mirë. Njerëzit i blinin për të ngrënë mbi to, ose për të punuar. Ingvar Kamprad, që kishte filluar të shiste mobile që nga mosha 17-vjeçare, pasi që babai ia kishte dhënë disa para për shkak të suksesit të mirë në shkollë, tashmë kishte bërë emër për stilin e veçantë.
Mirëpo, kishte një problem. Problemi ishte i madh, meqë tavolinat ishin të mëdha e edhe çmimet të mëdha. Problemi do të zvogëlohej, nëse tavolina do të zvogëlohej dhe kështu do të zvogëlohej edhe çmimi.
Zgjidhja: tavolina të pamontuara. Si të tilla ato do të mundë të zinin vend më të vogël, ishin praktike për t’u transportuar me veturë, autobus ose me tren dhe rrjedhimisht të kushtonin më lirë. Por me kushtin që brenda paketës të ndodheshin të gjitha pjesët e tavolinës, përfshirë katër këmbët dhe numrin e saktë të bulonave, si dhe udhëzuesi për montim. Pastaj, secili do të dinte se si ta përdorte. Sidoqoftë, ishte edhe rregulli i pashkruar, shumë i rëndësishëm – nëse do të të tepronin bulonat atëherë ke dështuar në montim e përdorim.
Emri i kompanisë është IKEA. Pronari i saj ishte Ingvar Kamprad. Në të gjallë vlente për njërin nga njerëzit më të pasur në botë.
KA KOHË QË ME të lexuar librat e Veton Surroit, veçanërisht ata që i klasifikon si ”shënime heretike”, e pyesja veten se si t’i klasifikoja. Shpesh janë të shkruara si romane, por nuk mund t’i rendisja me romanet e zakonshme, ishin të shkruara si libra historikë, por nuk mund t’i vendosja në bibliotekë krahas historiografisë, ishin të shkruar si autobiografi, por nuk më ngjanin me të tjerët e bibliotekës “jeta ime”, ishin të shkruara si analiza për vizionin politik e strategjik, por “çka ka të bëjë analiza me romanin?!”... Në të njëjtën kohë, as mund ta mohoja se këta libra nuk ngërthejnë brenda vetes të gjitha këto.
Të njëjtën ndjesi po ma jepte libri i fundit i Surroit, “Lopa e macchiatos” (Botimet KOHA, 2018).
I ndarë në gjashtë pjesë, të cilat autori qëllimisht i quan libra, mund të lexohen si libra të veçantë, por edhe si shkrime të zhanreve të veçanta. Sakaq, të ndodhur brenda kopertinave të një libri, si brenda një pakete të IKEA-s, ato mund të futen në funksion kuptimplotë vetëm nëse përdoren të gjitha pjesët.
Fillon me rrëfimin për familjen. Për gjyshërit, nënën e tezet, babanë e xhaxhanë, dhëndurët e kunetërit. Duke jetuar në Kosovën që del nga administrimi otoman dhe hyn në atë serb, serbo-kroato-slloven, jugosllav, nazifashist, e sërish jugosllav, gjë që e ndikon edhe fatin e pjesëtarëve të familjes. Me idenë për të siguruar lirinë për shqiptarët, por shpesh të ndodhur të renditur në anët e ndryshme drejt realizimit të idesë.
Pjesët (librat) vazhdojnë me rrëfimet për pasaportën dhe identitetin personal, për mustaqet e Stalinit dhe urën e Mitrovicës, Mulla Shevqenkon dhe ISIS-in, Papa Françeskun dhe Adem Jasharin.
Teksa, libri përfundon me një memorandum, ose siç e quan autori Aide mémorie, ku si të shkruara në një udhëzues për montim tavoline, tregohen qartë hapat që do të duhej të ndërmerrte Kosova dhe Serbia, në mënyrë që të arrihet epilogu i mosmarrëveshjeve - “Marrëveshja gjithëpërfshirëse e paqes”. Gjithçka, nisur nga premisa e Immanuel Kant, sipas të cilit “asnjë zgjidhje paqësore që fshehurazi ruan çështje për luftëra të ardhshme nuk do të konsiderohet e vlefshme… (por), vetëm një armëpushim, një shtyrje e armiqësive…”.
Për ta shpjeguar rrugën deri te “paqja e përhershme”, Surroi thërret në ndihmë nocionin e “paragjykimit kognitiv”, sipas Mercier dhe Sperber, duke nënvizuar se njeriu merr vendime në bazë të paragjykimit (ose edhe qëllimit, A.K.) dhe pastaj krijon arsyetime për veprimet e veta.
Me arsyetimin e paragjykimeve, për të arritur qëllimet, pastaj njerëzit krijojnë edhe mitet, që sipas Roland Barthes, kanë të bëjnë me formën dhe jo përmbajtjen.
Thënë këtë, Surroi i vë pikë dilemës së legjitimitetit të pavarësisë dhe sovranitetit të Kosovës, duke konstatuar se shtetësia e saj sot është prodhim i kundërshtisë - pamundësisë që ky vend të bëhet Shqipëri apo Serbi. Mirëpo sugjeron se tash, në mënyrë që të përmbyllen armiqësitë dhe të rrumbullakohet procesi i paqes së përhershme ndërmjet Kosovës dhe Serbisë, duhet dekonstruktuar fillimisht dy mite të mëdha që kanë dalë në rrugë - Mitin (serb) të Kosovës të vitit 1389 dhe Mitin (shqiptar) të UÇK-së të vitit 1999.
Të gjitha këto nisur nga besimi se nëse e dimë në radhë të parë se çka vërtet ka ndodhur në të kaluarën ne do të jemi në gjendje që më lehtë ta projektojmë të ardhmen. Si dhe pa harruar parimin e veçantë të negociatave, se “nuk ekziston pajtim për asgjë të veçantë pa u arritur pajtimi për të gjitha”.
E PËRGJATË THYERJES së miteve, të mëdha e të vogla, në funksion të mundësisë për zbërthimin real të kontekstit mbi të cilin do kërkuar “Marrëveshjen gjithëpërfshirëse të paqes”, Surroi sjell edhe përsiatje e përfundime “heretike” si këto:
Shqiptarët gjenden në vazhdimësi për më së paku 1.500 vjet në territorin e Kosovës…, (kurse) prania gjenetike e serbëve në Kosovë matet me saktësi historike me dyndjen e sllavëve në Evropë.
UÇK-ja nuk i mbërriti dy objektiva ushtarake, që do të ishin të nënkuptueshme për ushtrinë. Nuk arriti të mposhtë ushtarakisht armikun, forcat serbe, dhe nuk arriti të mbrojë popullatën civile.
UÇK-ja nuk e çliroi vendin, këtë e bëri NATO-ja. UÇK-ja u çlirua, edhe vetë e rrethuar prej forcave serbe, falë NATO-s.
(Është) krijuar njëkohësisht narracioni (i cili është fiktiv për Kosovën, i vërtetë për Shqipërinë) se shqiptarët janë populli evropian që ka mbrojtur hebrenjtë.
Mirëpo, siç u tha në krye të herës, Surroi nuk do të ishte në habitatin e tij natyral të shkrimit, në qoftë se përgjatë faqeve nuk do të gjenim edhe analiza e referenca, fakte historike e zbërthime filozofike, të autorëve më të mirë të sotëm dhe të djeshëm.
Së këndejmi, edhe në ”Lopa e macchiatos”, ai na dëshmon se me entuziazmin e ngjashëm me atë të studentit të viteve të para të studimeve, nuk rresht së konsultuari erudicionin e botimeve debatnxitëse të autorëve më në zë bashkëkohorë dhe të njëjtat t’i shfrytëzojë krahas autorëve më të spikatur të mendimit politik e filozofik të së kaluarës. Gjë që në të njëjtën kohë shërben për të kuptuar qartë tërësinë e porosisë dhe si referencë për lexime të mëtutjeshme.
ME “LOPA E MACCHIATOS”, për Veton Surroin besoj tashmë me lehtësi mund të thuhet se i ka rënë vulë etablimit si një Ingvar Kamprad i shkrimit. Na jep në mënyrë praktike leximin që na duhet, në kohën e duhur, në masë të duhur, me udhëzimet e duhura dhe për përdorimin e qartë.
Vetëm duhet të kemi kujdes të mos na teprojnë bulonat… se atëherë duhet kthyer edhe një herë produktit nga fillimi.
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<259>
Title:<https://www.koha.net/veshtrime/101459/privatizuesit/>
Content:<
Kampionati Botëror i Futbollit po aq sa është i mirë, aq është edhe i keq - për shkak se derisa krejt po dalldisemi pas topit, privatizuesit e Kosovës po vazhdojnë me agjendën e tyre. Kur të përfundojë Kampionati, kush e di edhe sa miliona të tjerë do të na zhduken, dhe kush e di edhe sa takime historike do të mbahen në Bruksel. Mbase edhe do të shpallen zgjedhjet e parakohshme, porse asgjë esenciale nuk do të ndodhë, përderisa Kuvendi nuk i merr disa vendime historike
Pa dyshim pamja e javës u regjistrua në Rusi -- pas ndeshjes Japoni-Kolumbi, tifozët japonezë kishin marrë qese të mëdha bërlloku dhe po i mblidhnin mbeturinat që i kishin hedhur nëpër tribuna gjatë ndeshjes. Dolën fitimtarë nga ndeshja, porse atë ngjarje e festuan me disiplinën që e kanë të mësuar që nga fëmijëria dhe me modesti e respekt për të tjerët.
Tek i shikoja japonezët, assesi t&#39;i parafytyroja tifozët shqiptarë me një reagim të tillë. Para syve me dilte imazhi i njerëzve euforikë, me nga një armë në dorë, “tue gju për gëzim”, dhe një grumbull të tjerësh tek e tymosin duhanin dhe duke i hedhur edhe ato gotat e mbetura të birrës, “se vjen rusi i mbledh”.
Tamam kësi çfarë jemi dhe ashtu si sillemi -- me papërgjegjësi dhe me pritje që tjetërkush të na e pastrojë bërllokun që vetë e krijojmë. Sepse me kësi shembulli po rriten fëmijët e brezave të pasluftës -- me shembullin e njerëzve pa përgjegjësi e intereshi veç për vete, që kur e bëjnë llom një punë, gjithsesi do ta gjejnë një fajtor kujdestar dhe do të presin që Amerika të na e zgjidhë lëmshin që vetë e krijojnë.
I vetëcaktuari
E Kosova është bërë e gjitha lëmsh, në fakt një grumbull lëmshesh, për shkak se atë e udhëheqin njerëz të padijshëm që manipulojnë me të si me pronë private.
E mjeshtri më i madh ndër ta është, natyrisht, Hashim Thaçi.
Prejse e ka marrë timonin e negociatave me Serbinë, na mbyti demagogji, dhe na mbyti me marrëveshje që nuk zbatohen, porse që na mbesin edhe kile. Dihet, marrëveshja më e keqe që e ka arritur me Serbinë është ajo për OJQ-në e tij, Zajednicën. Tashmë po e dimë se ajo është shpallur kundërkushtetuese në 23 pika; tashmë po e dimë që në bazë të një marrëveshjeje kundërkushtetuese po punohet një statut nga një ekip ekskluzivisht serb. Po e dimë që ai ekip po e bën statutin e një autonomie territoriale. Kurse Thaçi po vazhdon të na flasë për marrëveshje historike.
Thaçi e di mirë që Kushtetuesja e ka theksuar decidivisht se nuk mund të ketë përfaqësim në negociata pa e marrë pëlqimin e Kuvendit. Porse gjithashtu e di se e ka në dorë Kushtetuesen, e cila ka mbetur pa kuorum, dhe e cila edhe po të donte, nuk do të mundë ta përcaktonte shkeljen e Kushtetutës të cilën është duke e bërë sistematikisht që nga marrja e mandatit të kryetarit.
Mban konferenca të gjata për shtyp, në të cilat i përtyp frazat që i ka mësuar përmendsh dhe të cilat i kumton teksa i lëviz duart si një dirigjent pa ritëm dhe na tregon përralla për përfshirjen e NATO-s në negociata dhe në demarkimin e kufirit me Serbinë. Pyetjeve iu përgjigjet me përsëritjen e “instutucioneve”, “qutetarëve” dhe fjalëve të tjera të cilat kurrsesi t&#39;i shqiptojë si duhet, përderisa e mban qëndrimin arrogant, i cili e karakterizon. Përçon porosinë unë bëj atë që dua, e askush nuk mundet të bëjë asgjë. Dhe pikërisht këtë edhe po e bën, përderisa ky vend është jetim dhe nuk ka kush t&#39;ia përfaqësojë interesat as në Kuvend.
Shefi i stafit të tij i paralajmëron hapat dhe na tregon se negociatat përfundimtare po nisin këtë të diel. Na thotë se nuk është e vërtetë se Kosova është më pak e përgatitur se Serbia për këto negociata. Na thotë se nuk kemi nevojë për asnjë platformë, se ajo është humbje kohe. Vazhdon ta përsërisë se mandati i Thaçit për negociata rrjedh nga Kushtetuta, edhe pse edhe ai fort mirë e di se Thaçi mund të jetë kryetar, por assesi edhe simbol i unitetit të shtetit, për shkak se madje edhe partitë e koalicionit qeveritar nuk ia japin përkrahjen për të qenë bartës i bisedimeve. Në fund, na thotë se koncesioni i vetëm që do ta bëjë Kosova është të lidhë marrëveshje me Serbinë -- duke e shtrembëruar në thelb vetë kuptimin e fjalës koncesion -- që është lëshim pe, dhe dhënie të një diçkaje në këmbim të një diçkaje tjetër. Se cili do të jetë koncesioni i radhës i Kosovës këtë nuk e thotë.
Pra, në këtë atmosferë, me një mishmash kronik në të cilin nuk dihet se kush çfarë përgjegjësie ka në këtë shtet; me një Kuvend që vazhdon të mos mundë të funksionojë ngase as kuorumin nuk po mund ta mbledhë, Thaçi shfrytëzon nga rasti dhe vazhdon me agjendën e tij -- me përpjekjen për t&#39;u paraqitur aq i domosdoshëm dhe i pazëvendësueshëm, saqë Specialja ta lërë në harresë për një kohë. Derisa të mos e nënshkruajë kapitullimin e Kosovës karshi Serbisë.
E fakti, qysh po dëgjojmë se EULEX-i do t&#39;i kryejë punët logjistike dhe operacionale për nevojat e Speciales, na tregon se prej kësaj pune nuk do të dalë asnjë send, dhe se kot do të shpenzohen gjithë ata miliona. Kosovës do t&#39;i dalë zâni i zi me nja dy-tri burgosje “të të vegjëlve”, ndërkohë që “të mëdhenjtë” do të vazhdojnë të na ngufasin derisa të na lënë pa frymë.
RTK e pasur e popullit të varfër
Por do të ishte e padrejtë të thuhej se veç Thaçi veçohet për nga sjelljet dhe vendimet e dëmshme për Kosovën. Të ngjashëm me të janë edhe Veseli edhe Haradinaj.
Ky i pari, për shkak se e kalon kohën në shëtitje duke bërë lobim kot, me delegacione kineze, për t&#39;i bindur evropianët që të na japin vizat. Ndërkohë që lejon (me qëllim, me gjasë) që Kuvendi të mos mundë t&#39;i kalojë as ligjet esenciale që lidhen për Agjendën Evropiane të Reformave.
Për më tepër, lejon që deputetët e partisë së tij ta shtyjnë me gjoks edhe të katërtin ligj për RTK-në, që kur është themeluar transmetuesi publik. Dje gazeta e përshkroi projektligjin për RTK-në, i cili është edhe më i keq seç mund të imagjinohej.
Lëre që sërish do të detyrohemi t&#39;i paguajmë nga 2,50 euro nëpërmjet faturave të rrymës (dhe këtu, për shembull, do të detyrohemi të paguajmë për RTK-në edhe nëse bëhet fjalë për njehsorët e harxhimeve të përbashkëta nëpër ndërtesa kolektive), porse buxheti do t&#39;i ndajë nga 0,4% të vlerës së vet për çdo vit, për avancimin teknologjik të televizionit (bëjeni hesap, tash po flasim për 8 milionë euro). Kapak në të gjithë këtë do të jetë edhe mundësia që RTK-ja të mbledhë rreth 2,5 milionë euro nga reklamat.
Pra, i falen 24 milionë euro, prej të cilave 22 milionë i paguajnë qytetarët vetë, për një servis që lehtë mund të shndërrohet në mjet propagande të atyre që i marrin këto vendime.
Një propozimligj i këtillë, që e lejon dyfishimin e infrastrukturës; që e ndihmon digjitalizimin vetëm të segmentit publik audioviziv dhe që ia siguron pozitën e privilegjuar në tregun edhe ashtu të vogël e të ngufatur medial të Kosovës është i turpshëm, ngase është ndërtuar pa e bërë asnjë analizë të vetme financiare a funksionale të shërbimit publik.
E besoj se deputetët nuk e dinë se RTK-ja kurrë nuk ka paguar qira për objektet që i shfrytëzon, se për më tepër ka inkasuar para nga lëshimi me qira i atyre objekteve dhe madje edhe i parkingjeve; mbase nuk e dinë as sa punëtorë i ka RTK-ja, dhe nëse vërtet i duhen që të gjithë ata; e besoj se nuk e dinë se ka vite që RTK-ja nuk e paguan licencën për transmetimin, dhe se KPM-ja nuk mund ta mbyllë, për shkak se ky është sanksioni i paraparë me ligj, për shkak se është shërbim publik.
Para se të vendoset kalimi i këtij ligji në Qeveri, e posaçërisht në Kuvend, ku nuk do të ketë as shans minimal për amendamentim, dhe ku gjasat janë që ligji të kalojë me minimumin e votave të deputetëve që do të qëllojnë në seancë, do të duhej pyetur edhe publikun se përse duhet paguar nga dy arka për RTK-në, nëse bash duhet paguar.
Figura e fundit që bën çfarë t&#39;i teket është Haradinaj. Pas shumë kohësh, pardje na bëri vaki ta dëgjojmë edhe një tërheqje vërejtjeje nga Apostolova -- i tha Qeverisë se po bënte gabim me zbatimin e vendimit për rritjen e rrogave të tyre retroaktivisht, ngase nuk po pritej ligji për pagat që është në proces të përfundimit. Shefes së Zyrës së BE-së iu përgjigj koordinatori për dialog, Avni Arifi, që i tha përafërsisht, “këqyri punët e tua, se i di Meta punët e veta”...
Dhe Meta pa dyshim se po i di - se prejse u bë me kolltukun e kryeministrit, përditë na befason me nga një vendim që Kosovës do t&#39;i kushtojë me miliona. Është evidente se ka kaluar koha kur brenga e parasë publike kufizohej në ca mijëra euro. Tash të flasësh për miliona dëm që do t&#39;i pësojmë, është njësoj sikur të flasësh për ca kikirikë.
Mbetet ende e paqartë arsyeja se përse u lidh kontrata, ashtu si u lidh, për termocentralin e ri - e cila po qe se shkëputet na i humb 19 milionë euro, që duken të jenë më të vogla sesa dëmi që mund ta shkaktojë vetë ndërtimi i TC-së. Se sa e dëmshme mund të jetë po tregon edhe Banka Botërore, që me gjasë nuk do ta përkrahë atë projekt.
Edhe më i paqartë mbetet vendimi për t&#39;ia paguar 50 e kusur milionat Bechetlit -- pse dhe a u bë ndonjë analizë e mirëfilltë për këtë punë (e dyshoj), këtë nuk e di a do të dijë kush ta na e shpjegojë.
Vendimi i fundit i Haradinajt është vendosja e një eksponenti partiak në krye të Telekomit tashmë afër falimentimit. Po atij Telekomi që di t&#39;i paguajë 30 mijë euro qira (apo 3 milionë euro në avancë) për një objekt për të cilin ka probleme pronësie. Nuk e besoj se militanti partiak është vendosur aty për ta shpëtuar ndërmarrjen. Fundja, do të thoshte me gjasë Qeveria, kjo punë nuk do të duhej të na interesonte - sepse Kosova dhe të gjitha asetet e saj në fakt janë shndërruar në shtetin dhe pronën private të këtyre njerëzve.
* * *
Kampionati Botëror i Futbollit po aq sa është i mirë, se po na bën të ikim nga realiteti për një kohë, sado e shkurtër, aq është edhe i keq. Është i keq, për shkak se derisa krejt po dalldisemi pas topit, privatizuesit e Kosovës po vazhdojnë me agjendën e tyre.
Kur të përfundojë Kampionati, kush e di edhe sa miliona të tjerë do të na zhduken, dhe kush e di edhe sa takime historike do të mbahen në Bruksel. Mbase edhe do të mbahet ndonjë takim ku do të vendoset shkuarja në zgjedhje të parakohshme, porse asgjë esenciale nuk do të ndodhë, përderisa Kuvendi nuk i merr disa vendime historike: ta ndalë Thaçin nga përfaqësimi krye më vete; ta ndalë shkapërderdhjen e parasë publike për favore personale dhe të mos kalojë ligje zhvatëse që nuk janë në të mirë të Kosovës.
E di që po shoh ëndrra me sy çelë. Por po dua të besoj se Kuvendi një ditë edhe do të mundë të na befasojë.
flaka@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<260>
Title:<https://www.koha.net/veshtrime/100062/republika-e-festave/>
Content:<
Kosova nuk ka fuqi motorike që nxjerr në rrugë pakënaqësinë. Kemi një papërgjegjësi totale të deputetëve, një amulli te partitë politike kalkulante dhe një shoqëri civile në agoni, që e ka një koalicion të vetin që nuk qet asgjë në dritë. Po të ishin mbledhur vetëm drejtorët e OJQ-ve që i ka Kosova, do t&#39;i kishim 7 mijë njerëz në rrugë..., e krejt halli është se OJQ të vërteta ka shumë pak dhe pa fuqi të vërtetë për të sjellë ndryshim në këtë shtet që jeton vetëm për festa
Në ditën kur u botua kolumna e kaluar, u shua një njeri i madh.
Fadil Vokrri, heroi dhe idhulli i gjithë rinisë, pjesë e së cilës isha unë në të &#39;80-at, shkoi herët, papritmas dhe la prapa një palë këpucë vigane -- të cilave zor do t&#39;u gjenden këmbët për t&#39;i mbathur tamam.
Do të ketë qenë hera e parë pas shumë kohësh që shprehja e pikëllimit për ikjen e hershme të një njeriu qe e sinqertë dhe përnjëmend gjithëpopullore. E kishim adhuruar Vokrrin kur si tank depërtonte nëpër fushë dhe tundte rrjetat e kundërshtarëve me Prishtinën; kur na bëri krenarë me t&#39;u bërë shqiptari i parë që i theu barrierat dhe u ftua në reprezentacionin shtetëror të ish-Jugosllavisë; kur shkoi për të luajtur në Francë e Turqi; kur pas lufte u kthye në Kosovë, sepse e kishte në mendje një mision që duhej realizuar.
Zor kush do ta besonte se ky mision do të ishte i fundit i tiji në karrierë e jetë.
Porse afërsia e tij dhe shkathtësitë diplomatike që mund t&#39;ia kenë lakmi edhe profesionistët aktualë, e futën Kosovën në UEFA, e më pas edhe në FIFA. Na bënë të ëndërrojmë se sporti ynë do të ndalet së “zhvilluari” nëpër fusha e kodra, dhe që në fakt do të ketë cilësi të mjaftueshme për t&#39;ia bërë vetes vendin meritor në familjen e sportit ndërkombëtar.
Fadili shkoi -- por jo pa e marrë nderimin e merituar. Minuta e heshtjes në Kongresin e FIFA-s, në kujtim të figurës së tij, flet më shumë sesa një milion fjalë.
Qytetari që nuk ekziston
E fjalët janë ato që vështirë po mundem t&#39;i gjej për ta përshkruar gjendjen emocionale, të cilën po ma shkakton jeta e përditshme në Kosovë, në këta 19 vjetët e pasluftës. U mundova t&#39;i përshkruaj ato në një status në FB, në ditën kur u mbushën 19 vjet qëkur isha kthyer nga Maqedonia. Dhe, po më duket se kësaj nuk kam më as çka i shtoj e as çka i heq:
“Në këtë kohë, sot para 19 vjetësh, po takohesha me familjen time pas dy muajsh e gjysmë. U ktheva prej Shkupit, ku kisha qëndruar syrgjyn, falë “mirësisë” së policisë serbe.
Nuk di t&#39;jua shpjegoj gëzimin që e përjetova atë ditë.
Po ta dija atë ditë se Kosova do të shndërrohej në këtë vend të mjerë, të udhëhequr nga krimi dhe ku rinia perspektivën e vetme e sheh në ikjen prej këtu, me siguri nuk do të isha kthyer kurrë.
Kemi merituar më mirë se kaq.
Vetë i kemi fajet që po heshtim.
Dhe kjo fjalia e fundit është besoj çelësi që do të mundte ta zhbënte lëmshin e quajtur Kosovë. Pra, mosdëgjueshmëria qytetare e cila në Kosovë duket se nuk ekziston prej kohësh.
Javën e shkuar, boshnjakët, serbët, kroatët e malazezët i bllokuan rrugët e tyre magjistrale për shkak të shtrenjtimit të derivateve të naftës. Iu kanë thënë politikanëve të tyre se do të vazhdojnë me protesta deri në zbritjen e çmimit, që do të ishte i pranueshëm për qytetarët.
Ndërkohë në Kosovë... edhe në Kosovë janë shtrenjtuar benzina e dizelli, por nuk e pashë askënd që bile e foli mundësinë që t&#39;i binte borisë në shenjë proteste, e lëre më t&#39;i bllokojë rrugët. Halli ka qenë qysh me mbërrit nëpër iftare, e qysh me ia bâ me ikë për Bajram që të enjten nga mesdita -- kur gjysma e administratës shtetërore garant ka ikë prej pune. Halli është si të iket prej këtu, sepse na merr mendja se me ikje do të na zgjidhen problemet dhe padrejtësitë me të cilat po e shtyjmë jetën.
Kosova nuk ka fuqi motorike që nxjerr në rrugë pakënaqësinë. Opozitarizmi politik është kryekëput oportunist -- sepse kalkulon me vota, njësoj ashtu siç kalkulojnë edhe partitë në pushtet. Nuk ka kurrë asnjë ftesë nga partitë opozitare që të dilet në protesta të padhunshme e të kundërshtohet zbrazja e pakandar e buxhetit të shtetit.
Nuk ka opozitë që thërret masë për protestë, ani që krenohen me mijëra anëtarët dhe simpatizantët që i kanë. E jam e sigurt, se nëse kërkesa do të ishte e argumentuar mirë, do të kishte edhe shumë qytetarë që do të dilnin në rrugë për ta shprehur pakënaqësinë.
Në vend të kësaj, atë që e shohim është një papërgjegjësi totale e deputetëve, një amulli te partitë politike kalkulante dhe një shoqëri civile në agoni, që e ka një koalicion të vetin që nuk qet asgjë në dritë. Po të ishin mbledhur vetëm drejtorët e OJQ-ve që ka Kosova, do t&#39;i kishim 7 mijë njerëz në rrugë..., e krejt halli është se OJQ të vërteta ka shumë pak, dhe pa fuqi të vërtetë për të sjellë ndryshim në këtë shtet që jeton vetëm për festa.
Festuesit
E arsye për të festuar ka kryetari Thaçi. Prej pardje, pos që është pa KQZ, Kosova është edhe pa Gjykatë Kushtetuese -- që të dyja në duart e tij për t&#39;u formuar.
Përderisa te institucioni i parë që nga viti i shkuar nuk i emëron anëtarët, për shkak të mosmarrëveshjeve brenda PAN-it, në këtë të dytin, do të ketë kohë ta zvarrisë dekretimin e gjyqtarëve të rinj për aq kohë sa do të vonohet Kuvendi me intervistimin e tyre.
E kjo situatë i konvenon më së shumti atij -- ngase veç Kushtetuesja do të mundë të përcaktonte po qe se Thaçi e ka shkelur Kushtetutën me mosemërimin e anëtarëve të KQZ-së, dhe vetëm ky organizëm do të mundë t&#39;i thoshte “nuk mund t&#39;i udhëheqësh negociatat pa të autorizuar Kuvendi, sepse kështu e kemi vendosur ne”.
Me mosfunksionimin e GJK-së, Thaçi u shpëton edhe kësaj ndalese dhe kufizimi, dhe mund t&#39;i hidhet rundit të ri të negociatave ashtu si ka qejf ai -- pa i dhënë përgjegjësi kurrkujt për krejt gabimet që do t&#39;i bëjë, që do të sjellin cungim të mëtejmë të sovranitetit dhe të integritetit territorial të Kosovës. Dhe çka është me rëndësi, e këtë u këputëm duke e përsëritur, do të amnistohet në njëfarë forme nga ndjekja prej Speciales.
Pos kësaj, arsye për festë ka edhe që do t&#39;i rritet rroga e do t&#39;i bëhet nja 3700 euro. Kjo për shkak se kërkesa e Haradinajt për të blerë tesha e kravata me rrogë të re nuk u mor në shqyrtim fare nga Gjykata Kushtetuese, që konsideroi se kjo çështje del jashtë kornizës së punëve që ia caktojnë Kushtetuta e ligji për t&#39;i bërë.
Sinqerisht, nuk e kuptoj se si një vendim i Qeverisë, që prek në substancën e Ligjit për buxhetin dhe prek edhe Ligjin e shërbimit civil, e që në vete nuk është ligj-- e që të gjitha derivojnë nga Kushtetuta nuk merret në shqyrtim nga Gjykata Kushtetuese për vlerësim të ligjshmërisë. Pyetja bazike është: a bën të rriten rrogat veç me vendim? A është vendimi më i fuqishëm se ligji? Dhe nëse ka zbrazëti ligjore, a nuk do të duhej miratuar ligj me të cilën rregullohet kjo çështje?
Konflikti i interesit
Porse duket se as Kushtetueses nuk i interesoi të gjente shkelje, për shkak se në fakt pati konflikt interesi. Rritja e rrogave të Ekzekutivit, ua rrit rrogën 600 gjyqtarëve e prokurorëve me automatizëm, e në mesin e tyre, ua rrit rrogat edhe gjykatësve të Kushtetueses.
E tash, VV-ja ka ngritur kallëzim penal ndaj të gjithë atyre që e kanë votuar vendimin për rritjen e rrogave të harmonikës qeveritare dhe vetë GJK-në. Por problem është se me këtë kallëzim penal do të merren prokurorët që kanë konflikt interesi për shkak të këtij vendimi. Po edhe të supozojmë se ja, ky kallëzim shndërrohet në aktakuzë, gjykimin duhet ta mbajë një gjyqtar që ka konflikt interesi, sepse përfshihet me këtë vendim. E tash, në mungesë të gjyqtarëve të EULEX-it, që përndryshe e kanë kënaqë në këta 10 vjetët e fundit, porse të cilët megjithatë nuk do të kishin konflikt interesi në këtë rast, mbërrijmë në qarkun vicioz nga i cili nuk e di sesi do të mundë të dalim.
Mbase e vetmja zgjidhje do të gjendet te Kuvendi, i cili më shumë nuk është sesa që është: e besoj se si kontrollues i Ekzekutivit do të mundë t&#39;ia anulojë këtë vendim Qeverisë për shkak se e dëmton buxhetin e shtetit edhe për 7 milionë euro në vit.
* * *
Gjasat që korrigjimi nga Kuvendi të ndodhë është minimal. Arsyeja është e thjeshtë: zgjedhjet po afrohen dhe askush nuk do që t&#39;i humbë votat eventuale që u vijnë nga arsimtarët, nga personeli shëndetësor, nga gjyqësia, nga veteranët, nga kushdo që ua sheh hairin vendimeve të çoroditura të kësaj Qeverie.
Sepse në fund, askush nuk po mërzitet për Kosovën. Krejt po e shikojnë interesin e vet. Pse jo, kur ne po heshtim për gjithçka, dhe mezi po presim me i lidhë nja tri-katër ditë e me ikë në Shqipëri, a kudo, teksa vazhdojmë të ankohemi se jemi populli ma i varfër në Evropë.
E pasi jemi te festat e pushimet -- e kam një propozim: meqë tash ia nisi Kampionati Botëror në futboll dhe ky e kishte njëfarë orari palidhje me ndeshje që po nisnin nga mesdita, a kishte bërë që administrata shtetërore të punojë deri në orën 11, e që t&#39;i legalizohet qëndrimi nëpër kafehane për pauzë të zgjatur?
Është mëkat që një ngjarje e këtillë botërore, e një rëndësie kyç për Kosovën, të na ikë pa e përcjellë. Si festë botërore e futbollit që është, nuk bën pa u festuar në Kosovë. Dhe tamam u jep kohë qeveritarëve për të na e përgatitur edhe ndonjë vendim, tash për tesha e për këpuca, dhe për ta lidhur edhe ndonjë aneks-kontratë për t&#39;i falur edhe nja 60 milionë, sepse çdo ditë e më tepër po bindem, neve na teprojnë milionat, ani që nuk e kemi centin në xhep.
flaka@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<261>
Title:<https://www.koha.net/veshtrime/101063/nje-beteje-e-paperfunduar/>
Content:<
Faktet ekzistojnë, që vërtetojnë se pjesa më e madhe e rrëfimit serb për Betejën e Kosovës është e sajuar. Por problemi mbetet i madh kur politika i ndryshon faktet të cilat nuk i përshtaten
Është mesdita e 27 qershorit 1989. Stacioni i Trenit në Fushë-Kosovë. Në dorë kam biletën drejt Beogradit, dhe tutje në Perëndim. Në xhep vizën zvicerane të punës. Të përkohshme. Që nesër do bëhem gastarbeiter sezonal.
Treni me të cilin do të nisem sapo kishte ardhur nga Beogradi. Kishte hyrë në platformë i mbushur plot me serbë nga të gjitha anët e Jugosllavisë së atëhershme, të cilët kishin marrë rrugën drejt Gazimestanit, të udhëhequr nga lideri i tyre, vozhdi i ri serb Slobodan Milosheviq.
Do të festonin 600-vjetorin e Betejës së Kosovës.
Do të shënonin 600-vjetorin e vrasjes së një sulltani dhe ngritjen në qiell të princit serb, Lazarit, bashkë me luftëtarë. E bashkë me to do të shënonin edhe ngritjen e Milosheviqit në pushtet dhe nënshtrimin e gjithë rajonit nga një Serbi e rënë verbërisht në dashuri me mitin që kishte sajuar për veten, si një komb hyjnor i zgjedhur nga Zoti për të sunduar në tokën e shenjtë të quajtur Kosovë.
Beteja e Kosovës, e nisur një ditë të largët qershori të vitit 1389, do të përmbyllet nga Slobodan Milosheviqi dhe serbët e tij 600 vjet më vonë. Lumenj gjaku do të rrjedhin, gra e fëmijë do të vriten, toka do të ujitet me gjak dhe varret do të mbushen me trupa burrash e djemsh.
Të gjitha këto dukeshin qartë në sytë e shumë prej atyre që zbritën nga treni, atë ditë qershori 1989, në platformën e Stacionit në Fushë-Kosovë.
Problem është se askush nuk i shikoi në sy. As atë ditë as më pas.
Derisa nuk u bë vonë.
Dhe lumenj gjaku rrodhën…
* * *
Të gjitha mund t’i kishim parë edhe më herët.
Kishte vite që Serbia - prej vdekjes së Josip Brozit, apo edhe më herët, në fakt - Kosovën e kishte shndërruar, gradualisht por sigurt, prej një pjese konstituive të Federatës jugosllave në “fjalën më të shtrenjtë serbe” dhe “Jerusalemin e serbizmit”. Autonomia e vitit 1974, e fituar nga shumica shqiptare pas dekadave të shkeljes së të drejtave të njeriut dhe atyre kombëtare dhe përpjekjeve politike të matura, por të përhershme brenda një sistemi rigjid komunist, po hiqej tashmë me tanke dhe dhunë nga regjimi i Beogradit.
Do të nisë me gjendjen e jashtëzakonshme pas demonstratave të vitit 1981, për të vazhduar me protesta e ankesa të serbëve lokalë për “presion nga shqiptarët”, fushata mediale e manipulime politike, dhe do të vazhdojë me instalimin gradual të lojalëve serbë në krye të institucioneve politike e ushtarake në Kosovë dhe Jugosllavi.
Nuk do të kryejnë punë as protestat masive shqiptare, as grevat e minatorëve dhe të gjithë popullit në Kosovë. Saktësisht tre muaj para festës në Gazimestan, në mars të vitit 1989, pas një votimi të Kuvendit të Kosovës nën presionin e armëve, Serbia ia hoqi Kosovës autonominë.
Kur në Gazimestan u mblodhën mbi një milion serbë për të dëgjuar fjalimin luftënxitës të Milosheviqit, Serbia tashmë e kishte marrë Kosovën. Dhe ky ishte vetëm hapi i parë. Me të ashtuquajturin “revolucion antiburokratik”, Serbia mori nën kontroll edhe Malin e Zi dhe Vojvodinën, dhe ia kishte vënë syrin gjithë Jugosllavisë.
Prej Trigllavit deri në Vardar.
Dhe lumenj gjaku rrodhën…
***
Disponimi i masës së njerëzve, qindra e mijëra, që kishin vërshuar Stacionin e Trenit në Fushë-Kosovë, atë të martë, 27 qershor 1989, ishte fuqishëm antishqiptar. Të dekoruar me distinktivë nacionalistë e kokarda çetnike, disa prej tyre edhe me kama e ndonjë revole në brez, shumica nën ndikimin e rakisë së kumbullave, me tre gishta vazhdimisht të ngritur lart dhe duke kënduar këngë popullore serbe të rikomponuara e përplot me tekste antishqiptare, të tubuarit i klithnin liderit të tyre, profetit modern serb e Lazarit të ringjallur – Slobodan Milosheviqit.
Për nacionalistët e dehur, më pak nga pija e më shumë nga miti i ringjallur serb për Kosovën, shqiptarët ishin armiku, turku i sotëm. E me armikun duhet luftuar, kjo dihet. Po ashtu, dihet se në luftë armikun duhet vrarë e asgjësuar.
Kaq tha edhe profeti i tyre i rrejshëm, krimineli Milosheviq:
“Sot, gjashtë shekuj më vonë, ne sërish po luftojmë dhe po shohim luftëra. Këto nuk janë luftëra të armatosura, ndonëse edhe diçka e tillë nuk mund të përjashtohet”.
Luftërat e armatosura nuk u përjashtuan.
Dhe lumenj gjaku rrodhën...
* * *
Milosheviqi foli në Gazimestan për luftëra që duhej luftuar. Vetë ai do t’i niste katër – një blitz-krieg në Slloveni, luftë frontale në Kroaci, të pasuar nga lufta e përgjakshme katërvjeçare në Bosnjë-Hercegovinë, dhe, në fund, do të kthehet sërish në pikën nismëtare të krimit të tij, në Kosovë. Gjatë gjithë kësaj kohe, një armatë milionëshe, e planifikuar me vite dhe e ngjizur në Gazimestan, do ta përcjellë atë prej luftës në luftë, prej vrasjes në vrasje.
Gjurmët e mitit të konstruktuar serb për Betejën e Kosovës janë të dukshme në secilën viktimë të Kosovës, në çdo fyt të prerë, çdo bark të shpuar, çdo varrezë masive të mbushur, çdo fëmijë e grua të shuar.
Çdo masakër që pasoi, prej Vukovarit, Srebrencës dhe Zhepës e deri në Reçak, Izbicë e Mejë, dhe qindra të tjerat ndërmjet, e kanë të shënjuar në to shenjën e Betejës së Kosovës, ashtu si e sajuan të ketë qenë nacionalistët dhe shovinistët serbë, prej Akademisë Serbe të Arteve dhe Shkencës deri në zyrat qeveritare e presidenciale në Beograd.
Këtë gjë e kupton e gjithë bota, tashmë.
* * *
E, megjithatë, ka diçka që nuk shkon.
Edhe sot, kur njeriu dëgjon qeveritarët serbë nuk mund të mos vërejë tonet e njëjta sikur ato të fjalimit të Milosheviqit në Gazimestan.
Miti serb për Kosovën ende ushqehet nga zyrtarët në Beograd. Ende Kosova quhet “zemër e shtetit serb” dhe “Jerusalem i serbizmit”.
Ende për shqiptarët shkruhet me nënçmim, dhe përshkruhen si të ishin hordhi turke të shekullit të 14-të, që paskan ardhur prej shkretëtirave të largëta aziatike, për ta rrëmbyer një tokë të shenjtë që Zoti ua paska dhënë serbëve si dhuratë.
Tone të tilla në fjalime mund t’i dëgjojmë nganjëherë edhe në deklaratat pas takimeve diplomatike në kuadër të dialogut të Brukselit. Dhe kjo brengos më shumë sesa vetë miti.
Sepse, nuk është se nuk dihet çka ndodhi para 600 vjetësh në Fushën e Kosovës.
Madje janë të shumtë historianë serbë që e nxjerrin në pah se i gjithë konstrukti zyrtar serb për Betejën e Kosovës, peshën, rëndësinë dhe domethënien e saj për serbët dhe Serbinë, është një manipulim me histori, që nuk ka mbështetje në fakte. As nuk ishte kjo një betejë serbe me turqit, as nuk ishte kjo një përplasje biblike që ndërroi kursin e historisë.
Por problem është kur politika i ndryshon faktet të cilat nuk i përshtaten.
Kështu bëri politika serbe në shekullin e 19-të, në kohën e ndërtimit të shtetit kombëtar serb. Kështu bëri dhe politika serbe në fund të shekullit 20, në kohën kur modeli i bashkëjetesës së kombeve të rajonit në një shtet të përbashkët po shkonte drejt fundit të vet. Kështu vazhdon të bëjë politika e sotme zyrtare serbe.
Dhe kostoja e këtij manipulimi është e madhe, për të gjithë, përfshirë serbët.
Lumenj gjaku rrodhën që kjo të jetë e qartë sot.
Andaj dhe duhet dhënë fund këtij miti.
Faktet duhet ta ndryshojnë politikën, dhe jo anasjelltas.
Nëse duam që rrjedhja e gjakut të ndalet.
agronb@kohaditore.com
© KOHA. Të gjitha të drejtat janë të rezervuara.

Komentet

Shto koment





Posto
</form>



>
Index:<262>
Title:<https://www.koha.net/veshtrime/99695/nje-histori-per-tu-harruar/>
Content:<
“Ky mision deri tani është dëshmuar vetëm si një vetëmashtrim evropian dhe zhgënjim për popullin e Kosovës. Misioni i EULEX-it ka dështuar plotësisht. Asgjë nuk do të ngjante nëse do të largohej ky mision – me përjashtim të interesave të njerëzve të paguar shumë, të cilët punojnë për EULEX-in. Shumë qytetarë në Kosovë nuk e kanë të qartë nëse ekziston një mision i tillë. Ata nuk e vërejnë atë, sepse nuk ka asgjë pozitive të theksohet për të. Nëse të gjitha paratë që janë djegur kot do të investoheshin atje në ndërtimin e qendrave të formimit profesional, popullsia do të mundë të përfitonte së paku nga ato para”
Humanisti i ndjerë gjerman, Rupert Neudeck, për EULEX-in
“Kolner Stadt Anzeige”, 30 mars, 2015
I
Kur në vitin 2008, pak ditë para shpalljes së pavarësisë, Bashkimi Evropian kishte vendosur që të dërgonte në Kosovë misionin më të madh në historinë e vet për sundimin e ligjit, EULEX-in, ndërmarrja që në letër shihej si projekti më ambicioz i Brukselit që në fillim ishte nisur me gabime në hapa; vendimi u mor me nguti ashtu që zyrtarisht misioni të dërgohet në Kosovë, nën administrimin e OKB-së dhe Rezolutës 1244, dhe jo në Republikën e Kosovës, ndërsa vetë vendosja e misionit në të gjithë territorin e Kosovës nuk arriti të bëhej pa negociata shtesë me Beogradin, i cili teknikisht e kishte pushtuar veriun e vendit përmes atyre që quheshin struktura paralele, po që në të vërtetë ishin grupe ilegale dhe kriminale serbësh, të vendosura që veriun e Kosovës ta mbajnë jashtë çdo kontrolli nga Prishtina, kosovar a ndërkombëtar.
II.
Ashtu edhe ndodhi.
Situata në veri mbeti e tensionuar me vite, ndërsa shteti i Kosovës u detyrua të negociojë me Serbinë ushtrimin e sovranitetit në atë pjesë të territorit, veç tjerash, edhe për shkak të dështimit të EULEX-it. Edhe sot, veriu në masë të madhe mbetet një zonë e mugëtirës, me sundim krejt opsional të ligjit dhe në pritje të definimit të së ardhmes politike në negociatat e Brukselit.
III.
Por, nëse ballafaqimi me prezencën anti-kosovare në veri karakterizoi vitin e parë të EULEX-it, pjesa më e zorshme e punës e priste jo në Mitrovicë, po në Prishtinë: në vitin 2009 ishte e qartë që krimi i organizuar dhe korrupsioni tashmë e kishin marrë nën kontroll aparatin shtetëror të Republikës së Kosovës, ndërsa efektivi i misionit evropian – hetuesit, prokurorët dhe gjykatësit – më së shumti që arritën të bëjnë në 2-3 vjetët pasues ishte të dalin në luftë deklarative kundër “peshqve të mëdhenj” të Kosovës.
Siç e dimë, luftën e fituan peshqit, që tashmë duket të jenë rritur në balena.
E lufta kundër krimit të organizuar dhe korrupsionit prej shtyllës së shtetndërtimit u transformua në kriter të papërmbushur për liberalizim të vizave.
IV.
Viti 2011 solli kthesën e madhe.
Gjithçka nisi dy javë para vitit të ri, kur zvicerani Dick Marty doli me raportin e tij për trafikim organesh, ndërsa konteksti i ri u plotësua në mars 2011, me nisjen e dialogut të Brukselit – një herë teknik, e më pas edhe politik.
Që të dy këto ishin treguesit e parë që pritjet euforike kosovare nga EULEX-i jo vetëm se ishin të ekzagjeruara, po ishin edhe të pabaza; të dyja proceset hapnin pyetje brenda fushës së mandatit të misionit evropian (krimet e luftës dhe sundimi i ligjit në veri), derisa vetë EULEX-i mbahej anash nga të dyja. Me këtë, misioni de facto u shndërrua në pjesë të sistemit jofunksional kosovar të drejtësisë, apo, thënë me fjalë të diplomatëve perëndimorë – “pjesë e problemit”.
Një gjë e tillë u konfirmua edhe nga raportet e ndryshme të vetë institucioneve të BE-së, siç ishte ai i vitit 2012 i Gjykatës Evropiane të Auditorëve, që identifikoi shumë dështime te EULEX-i dhe në zbatimin e mandatit të tij.
E problemi (ku, të kuptohemi, EULEX-i është pjesa e vogël; institucionet e shtetit të Kosovës dominojnë) tashmë do të zgjidhet me mjete të jashtme, larg Prishtinës: diçka në Bruksel, në negociata me Serbinë, e diçka në Hagë, përmes gjyqeve në Dhomat e Specializuara.
V.
Po, të mos ngutemi shumë.
Pas viteve 2011-2012, perceptimi për EULEX-in si problem u shndërrua në një lloj profecie vetëpërmbushëse: Ashtu si e shihnin, ashtu edhe nisi të veprojë.
Nuk kaloi shumë, dhe akuzave kundër EULEX-it për dështim në hetime dhe ndjekje të krimit të nivelit të lartë iu shtuan edhe ato për korrupsion brenda vetë misionit.
Dhe, në vitin 2015, tashmë edhe e gjithë Evropa shihte se misioni, në vend se të evropianizojë Kosovën, u bë vetë viktimë e ballkanizimit.
Dyshimet u bënë akuza, e akuzat u bënë skandale dhe në dy vjetët e fundit, prejse në krye të misionit erdhi shefja aktuale, Alexandra Papadopoulou, misioni primar i EULEX-it tashmë ishte shërimi i plagëve të vetëshkaktuara të një misioni që dikur ishte ambicioz, po që sot nuk del të jetë diç më shumë se që ishte pararendësi i tij i OKB-së, UNMIK-u.
Me shuarjen e ngadaltë dhe në heshtje, si fund tashmë të dëshiruar.
VI.
Tani, EULEX-i ndërron mandat. Por mbetet në Kosovë.
Sikur ai ujku që ndërron qimen, por jo edhe zakonin.
Veçse, nuk ishte ujk fare.
agron@kohaditore.com
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<263>
Title:<https://www.koha.net/veshtrime/94169/nje-farse-kosovare/>
Content:<
Farsa me takimet qeveritare ku diskutohen “raportet e punës” së zëvendësministrave - e cila supozoj ka për qëllim ta bindë publikun se ky grup njerëzish meriton të paguhet, sepse kryen një punë “me rëndësi” - na bind vetëm se me këtë qeveri pushteti në Kosovë ka degraduar edhe më shumë se që dikur mendonim se është e mundur
I
Në Kosovë, ka kohë që nuk përbën kurrfarë befasie kur politikanët shkelin fjalën e dhënë, abuzojnë me pozitën shtetërore, përdorin resurset publike për ndërtimin e bazës së vet elektorale, nuk japin llogari për vendimet dhe veprimet, punësojnë bashkëpartiakë e familjarë edhe limiteve që mund t’i durojë buxheti, shpikin poste e vende të punës për rrethin e përkrahësve dhe aleatëve politikë, ushqejnë klientelën e vet, e cila është qenësore për mbijetesën e tyre në pushtet.
Kështu ndodh edhe me numrin e zëvendësministrave, të cilin me një lloj eufemizmi themi se “është tepër i madh”, derisa në të vërtetë e kuptojmë shumë mirë se bëhet fjalë për një krim që i bëhet vendit prej atyre që do të duhej t’i shërbenin. Krim arrogant, madje, që bëhet para syve të gjithë botës, pa asnjë lloj frike për pasojat.
Por të mos harrojmë - as krimi i pushtetit ndaj shtetit dhe qytetarit nuk përbën befasi në Kosovë. Madje, befasi më nuk përbën as përmasa e tij, që vazhdimisht rritet.
Një gjë e tillë ishte e pritshme prej kohësh.
Në rastin e fundit, ishte e qartë: një koalicion me gati 20 parti, sa të vogla e sa të mëdha, të cilat në të kaluarën e pasluftës asnjëherë nuk kanë shfaqur prirje për të sakrifikuar përfitimet dhe benefitet personale dhe grupore për të mirën publike, nuk do ta lëshonte rastin që të bëjë krejt çka mundet sapo ta ketë futur pushtetin në duar.
Vendosja e një armate të tërë partiake nëpër poste qeveritare ishte sinjali i qartë se çka nënkuptohet me “qeverisje”: një ndarje e plaçkës së fituar. Dikush merr shëndetësinë, e dikush arsimin. Dikush tjetër e do biznesin, dikush tregtinë, e dikush ekonominë. Dhe aty ku interesat gërshetohen, zgjidhja bëhet përmes ndarjes së mëtutjeshme. Dhe, në këtë kontekst, zëvendësministrat mund të jenë edhe pjesë më pak e dëmshme e gjithë këtij aparati. Sepse, bëhet fjalë për pozicione që nuk kanë qasje në vendime të mëdha, në ndarje tenderësh. E shumta që mund të bëjnë shumica prej tyre është ndonjë punësim familjar a partiak, aty-këtu ndonjë udhëtim zyrtar me mëditje, kohë pas kohe edhe pjesëmarrje në ndonjë komision, apo, në raste shumë të rralla, kur bëhet fjalë për zëvendësministër që vjen prej njërës nga partitë e “forta”, konsultim dhe përfshirje në vendimet e mëdha.
Prandaj, shumica e dëmtojnë buxhetin “veç pak”... krahasuar me ministrat, natyrisht.
II
Por, përtej krimit, bëhet edhe më keq.
Farsa me takimet qeveritare ku diskutohen “raportet e punës” së zëvendësministrave - e cila supozoj ka për qëllim ta bindë publikun se ky grup njerëzish meriton të paguhet, sepse kryen një punë “me rëndësi” - na bind vetëm se me këtë qeveri pushteti në Kosovë ka degraduar edhe më shumë se që dikur mendonim se është e mundur.
Por farsa bëhet e frikshme kur e shohim se aktorët e saj nuk e kanë ndërmend të ndalen. Dhe ne nuk do të befasohemi.
Si thoni, në vitin 2019, të kemi një Qeveri me 37 ministra dhe secili prej tyre me nga 6-7 zëvendësministra, dhe secili me nga një shofer (apo dy), një këshilltar (apo dy) një sekretare (apo dy)? Dhe të ketë kryeministri dhjetë zëvendës?
Dhe familjarët e të gjithë këtyre të punësohen në nivele të larta, nëpër borde drejtuese, në menaxhment të ndërmarrjeve publike, nëpër agjenci shtetërore?
Dhe e gjithë infrastruktura votuese e partive në pushtet të jetë e punësuar në shtet?
Do të befasohemi?!
III
Ka kohë që janë thënë të gjitha që duhet thënë për punën e emërimeve në poste të larta politike. Vetë kreu i Qeverisë aktuale, sa ishte në opozitë, e ka thënë se Kosova është një vend i varfër për të pasur Qeveri kaq të madhe. Dhe se zvogëlimi i kabinetit qeverisës është një domosdoshmëri, se nuk duhet të ketë më shumë se një zëvendësministër për ministri, se qasja që ka Qeveria tregon se në Kosovë po instalohet sistemi “parti-shtet”, apo se rritja e shpenzimeve nga Qeveria po kalon në abuzim arrogant me pushtetin, për interesa të ngushta klienteliste.
Mesazhi që qytetarët marrin tani, kur i njëjti ndërton një Qeveri edhe më të madhe se ajo e kaluara të cilën e quajti “abuzuese arrogante”, është një që tregon qartë që rruga e abuzimit me pushtetin merret me paramendim. Nuk është prej mosdijes. Nuk është as për të mirën e përbashkët. Është për përfitimet e atyre që janë në pushtet. Dhe klientelës së tyre.
IV
Kosova ka një problem me demokracinë. Duket ende nuk e kuptojmë sistemin. Nuk e kuptojmë atë pjesë që thotë se pushteti duhet të jetë në shërbim të qytetarit. Se sistemi nuk është aty për t’i pasuruar qeveritarët. Se llogaridhënia është pjesë qenësore e këtij sistemi, pa të cilën nuk mund të ketë demokraci e as sundim të ligjit, por vetëm sundim të të fortit.
Po ta kishim kuptuar këtë, nuk do ndodhte që në Qeverinë e Kosovës të rehatohen ministra me aktakuza, që askush të mos japë llogari për keqpërdorimet e parasë publike në pothuajse çdo pjesë të sektorit publik, që drejtuesit e sistemit të drejtësisë – prej kryepolicëve e prokurorëve deri tek gjykatësit - të anashkalojë të “mëdhenjtë” e politikës në shkëmbim për ruajtje të pozitës personale, që ata të cilët quhen “përfaqësues të popullit” të mos përfaqësojnë asnjëherë interes tjetër përveç atij personal dhe politik!
As kjo, natyrisht, nuk na befason.
Por të mos qenit i befasuar nuk është e thënë të jetë njëjtë si të qenit indiferent.
Një ditë, mbase, kur këtë e kuptojmë, mund të ndodhë edhe të befasohemi.
agronb@kohaditore.com
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<264>
Title:<https://www.koha.net/veshtrime/102079/automekaniku-dhe-autogolat-e-xhakes-dhe-shaqirit/>
Content:<
Shqiponja e futbollistëve zviceranë flet më mirë për Zvicrën se për FIFA-n.
1.
A dhanë Granit Xhaka dhe Xherdan Shaqiri autogol?
Pyetja meriton një përgjigje serioze dhe analitike. Granit Xhaka dhe Xherdan Shaqiri janë, tashmë e dinë të gjithë, futbollistë të përfaqësueses zvicerane dhe shënuan dy gola kundër përfaqësueses së Serbisë. Që të dy janë po ashtu qytetarë të Kosovës, të cilën Republika e Serbisë e konsideron si territor të vetin. Rrjedhimisht, për Republikën e Serbisë Xhaka dhe Shaqiri konsiderohen si shtetas të saj dhe rrjedhimisht kur ata shënuan dy gola kundër Serbisë, me konsekuencë përfundimtare të logjikës juridike të Serbisë, duhej të evidencoheshin si autogola, apo jo?
Për fat të mirë ekzistojnë rregulla ndërkombëtare, atë të futbollit, që janë më serioze se logjika juridike e Serbisë. Me rregulla futbolli Xhaka dhe Shaqiri janë, me gjithë logjikën juridike serbe, atë çka duan të jenë, edhe zviceranë e edhe kosovarë, madje brenda këtij identiteti edhe shqiptarë.
2.
A kishin të drejtë Xhaka dhe Shaqiri të festonin me shenjën e shqiponjës të bërë me dy duar të ndërlidhura?
FIFA konsideron se jo, për shkak se kjo cilësohet si sjellje josportive. Ankesën për këtë e kanë bërë Serbia zyrtare dhe media të ndryshme, duke e cilësuar festimin me shqiponjë si sjellje nacionaliste. Të dy futbollistët (dhe kapiteni i skuadrës, Lichsteiner) u dënuan me gjoba financiare. Dhe, ky shpjegim më duket aq logjik sa edhe ai i autogolit.
Po ta marrim si çështje puro juridike, çfarë do të duhej të ishte, dy futbollistë të përfaqësueses së Zvicrës kremtuan golin me shenjën që duhej të simbolizonte shqiponjën dykrenore. Në historinë e heraldikës, shqiponja dykrenore është, mes të tjerash, pjesë e identitetit të Bizantit, Skënderbeut e Shqipërisë, Rusisë dhe Serbisë dhe të Kishës Ortodokse (apo kishave ortodokse në shumë vende). Kur këta tre futbollistë bënë shenjën me shqiponjë mund të shiheshin, në kuptimin heraldik, si përkrahës të Bizantit, Skënderbeut e shqiptarëve, Rusisë dhe Serbisë, dhe të Kishës Ortodokse. Ku qenka nacionalizmi i tyre?
Ah, po, ata janë shqiptarë etnikë, rrjedhimisht kur bënë shenjën e shqiponjës, ishte ai kuptimi shqiptar i heraldikës që ishte problematikë. Por edhe këtu bëhet një gabim. Fakti që Xhaka, Shaqiri dhe kapiteni Lichsteiner bënë shenjën e shqiponjës tregon për një Zvicër tolerante, një model bashkëjetese evropiane, në identitetin e të cilit është integruar në gjysmëshekullin e kaluar edhe një pakicë e spikatur shqiptare. Në Zvicrën multietnike, shqiponja nuk është krim, i dënueshëm sipas ligjeve të Serbisë për nxitje të urrejtjes kombëtare etj.
tregon se nuk duhet pasur frikë prej identitetit. Fundja, edhe FIFA është tolerante deri më sot: nuk është i vogël numri i futbollistëve që bëjnë shenjën e kryqit kur të hyjnë në fushë - si pjesë e një rituali që ka edhe identitetin e fortë të krishterë. Dhe është i shënuar momenti kur Mohamed Sallah lutet, brenda identitetit të tij mysliman, para fillimit të ndeshjes. Këto janë aq personale sa edhe shqiponja, e kujtdo qoftë.
3.
A ka ngjashmëri automekaniku me ndërmjetësit e Bashkimit Evropian?
Këtë analogji e bëra javën e kaluar në Bruksel, në një darkë me emra të spikatur të Parlamentit Evropian. Aty, disa prej tyre, që i njihja prej vitesh, nuk u pajtuan me kritikën time të negociatave të deritanishme shterpe mes Kosovës dhe Serbisë (që zyrtarisht quhet “dialogu mes Prishtinës dhe Beogradit”). Ky “dialog”, përsërita për të satën herë, nuk ka parime udhëheqëse, nuk ka objektiv të përcaktuar dhe nuk ka afat për të përmbushur. Ai përmbush nevojat sipërfaqësore të BE-së që të bëhet sikur po ndërmjetëson, e të Kosovës dhe Serbisë që të bëhen sikur po negociojnë, por nuk po arrijnë drejt përmbylljes së konfliktit, por, përkundrazi, sikur me Bashkësinë e komunave serbe, po hapin pika të reja konflikti.
Përgjigjja tashmë e mësuar në komunikim me zyrtarët kosovarë ishte se më mirë edhe një dialog i shtirur sesa pa dialog fare.
Dhe këtu hyn në punë automekaniku. Nëse ke një makinë të prishur dhe ti shtiresh sikur po e çon te automekaniku e ai shtiret kinse po e rregullon, efekti për makinën do të jetë krejtësisht i njëjtë sikur është për Kosovën “dialogu” i shtirur me Serbinë.
4.
Por dialogu nuk ka alternativë.
Kështu përsërisin ritualisht - si papagaj apo si lutje fetare, kushdo si ta shikojë - zyrtarët e Bashkimit Evropian dhe pastaj përsërisin ritualisht - si papagaj apo si lutje fetare - zyrtarët kosovarë.
Në fakt, atë çka bëjnë është të shtyjnë drejt konsekuencave logjike një paragjykim, sikurse autogolat e dy futbollistëve zviceranë, shqiponjën e Lichsteinerit si nacionalizëm dhe besimin se automekaniku që shtiret se po punon do ta rregullojë makinën.
dielën në Bruksel presidentët i Kosovës dhe ai i Serbisë u ulën në prani të ndërmjetëses evropiane Mogherini për të hyrë në “fazën finale” të dialogut. Gjatë shtatë vjetëve të kaluar “dialogu” ka krijuar avantazh për Serbinë në integrime evropiane dhe disavantazh për Kosovën, në zhytje të mëtejme drejt shtetit të kapur, por nuk kanë krijuar parametrat bazikë të parimeve që do të ndërtonin një marrëveshje të një paqeje afatgjate. Gjatë shtatë vjetëve parimi themelor që ka udhëhequr këtë “dialog” ka qenë improvizimi i dy prej tri palëve të përfshira, që kanë qenë komod me të. Serbia si shtet i konsoliduar ka parë përparësi të mëdha në improvizim, sepse fundja i ka sjellë integrimin e paprecedent evropian. Zyra e Mogherinit ka parë përparësi në improvizim, për t’u arsyetuar se bën gjë. Dhe Kosova e udhëhequr prej një personi, injoranca e të cilit tejkalohet vetëm nga arroganca e tij, ende nuk po mund të hapë sytë nga improvizimi i përhershëm.
Paragjykimi se mënyra e deritanishme e negocimit, në kushte të njëjta dhe me asimetrinë e madhe mendore e të fuqisë politike të palëve, do të prodhojë një rezultat më të mirë se deri tani është të kërkuarit që Xhaka dhe Shaqiri të shënohen si autorë të autogolave.
A ka dialogu alternativë? Natyrisht që ka. Në vend të dialogut të keq, një proces negociator i mirë, një që do të prodhojë paqe të qëndrueshme mes Kosovës dhe Serbisë, e do të shërbejë për prosperitet të popujve të tyre.
© KOHA. Të gjitha të drejtat janë të rezervuara.

Komentet


Guest02/07/2018 13:36
Mirë e ke shkruar zoteri Veton: lojtaret duhet të mësonjnë rregullat e lojës dhe të luajnë më mirë se te tjeret. Këto të tjerat nuk jane pjesë e futbollit nderkombetar*



Shto koment





Posto
</form>


>
Index:<265>
Title:<https://www.koha.net/veshtrime/100698/ne-mbrojtje-te-xhabir-zharkut/>
Content:<
Në një vend ku nuk sundon ligji, siç është Kosova, i vetmi ligj që respektohet është ai i gravitacionit.
1.
Ditën kur Xhabir Zharku, në cilësinë e kryetarit të Kaçanikut, një komune ngjitur me malin e Sharrit, vendosi që shëtitorja rreth lumit Lepenc duhej të mbillej me palma, me gjithë kritikat dhe përqeshjet adresuar atij, bëri një veprim logjik.
Ata që e sulmuan dhe përqeshen vunë në pah se Kaçaniku ka një klimë bukur të ashpër në dimër, se ka edhe ngrica të mëdha, dhe se nuk kishte vend në Kosovë ku mund të mbillej palma- as në vende më të ngrohta si Prizreni e Gjakova, e lëre më një qytezë malore si Kaçaniku-pra, se palmat do të ishin një dështim i madh.
Por, a nuk ishte thënë kështu edhe për veprimet e mëhershme të Zharkut dhe shokëve të tij? A nuk thuhej se këta “marksistë-leninistë” nuk dinin gjë prej gjëje, se ishin vegël e Sigurimit të Shqipërisë? Por, atëherë, a nuk ndodhi që Zharku dhe shokët e tij e çliruan Kosovën dhe ashtu të lirë ia lënë në duar NATO-s dhe pranisë civile ndërkombëtare?
A nuk ndodhi që vetë Zharku, për të cilin jepeshin përshkrime të një personi rigjid dhe të dhunshëm, të zgjidhej kryetar i komunës me votat e qytetarëve?
Pra, a nuk është atëherë logjike që të gjitha ato që dukeshin të palogjikshme dhe të pabëshme- prej faktit se Xhabir Zharku çliroi Kosovën, Hashim Thaçi u bë kryeministër e president, dhe palmat u mbollën në Kaçanik- të jenë në fakt të logjikshme dhe të bëshme?
2.
E gjej gjithashtu të logjikshëm faktin se Xhabir Zharku konsideron se nuk ka bërë shkelje të ligjit. Një sërë nivelesh gjykatash e ka dënuar atë pak a shumë, sepse ka dashur t’i bindë disa bashkëqytetarë që të heqin dorë prej privatizimit të një ferme (apo diçka të ngjashme), sepse do të ishte më mirë që këtë privatizim ta bënte dikush që ishte më afër Zharkut, ndoshta edhe vetë ai. Një sërë nivelesh gjykatash, po ashtu, kanë konsideruar se posedimi i një arsenali armatimi, përfshirë edhe eksplozivin, dhe përdorimi i fjalëve të rënda dhe ndonjë shuplake jo aq të lehtë kundër palëve që deshën të privatizonin fermën (apo diçka të ngjashme) nuk i kishte hije një qytetari, lëre më një kryetari komune dhe se rrjedhimisht duhej të dënohej për armëposedim pa leje, kërcënim e kanosje.
Por, Xhabir Zharku ka qenë duke e mbrojtur të drejtën e vet, të drejtën e çlirimtarit. Nëse ai e ka çliruar Kosovën, a nuk është e drejtë që ai të privatizojë fermën (apo diçka të ngjashme)? Po të mos ishte ai, ferma dhe çdokush në të do të fliste sot serbisht, e ai ka dashur që ferma dhe çdokush në të, t’i flasë atij shqip.
Për më tepër, nëse Partia e tij e kishte marrë prej kohësh Agjencinë e Privatizimit dhe njëri prej nënkryetarëve të Partisë vendoste se kush do të merrte çfarë prone me çfarë çmimi, pse qenka shkelje e ligjit kërkesa e tij që të mos garojë një palë e nuk qenka shkelje e ligjit veprimi i Partisë së tij në Agjencinë e Privatizimit, ku –thënë të vërtetën, pa shuplakë e kërcënime- eliminohen garuesit e padëshiruar? Xhabir Zharku, së paku nuk është fshehur; ka deklaruar haptazi se ajo fermë (apo diçka e ngjashme) duhet t’i përkasë dikujt më të afërt.
Dhe, nëse kreu i Partisë së tij, së bashku me ministrat, nënshkruan kontrata me të cilat falet Elektrokosova dhe vidhet me të madhe çdo centimetër asfalti që shtrohet në Kosovë, pse ato nuk janë shkelje ligji, ndërsa puna e asaj ferme (apo diçka të ngjashme) që nuk e ka vlerën as sa një depo fshati e distribucionit e as 50 metra asfalt qenka shkelje e ligjit?
3.
Dhe e gjej krejtësisht të logjikshëm veprimin e Xhabir Zharkut që të mos shkojë në burg tashmë kur të gjitha ato nivele gjykatash të Kosovës e kishin gjetur të fajshëm.
Ai zgjodhi të shtyjë shkuarjen në burg me arsyetimin e bazuar se vendimi për ta çuar në burg iu kishte shkaktuar probleme shëndetësore atij dhe nënës së tij ; nuk ekziston një mjek në botë që do të dëshmojë se vendimi për të shkuar në burg i shkakton të dënuarit dhe familjes së tij lehtësim në gjendje shëndetësore.
Por, meqë kjo ishte vetëm shtyrje momentale, Xhabir Zharku bëri vendimin e logjikshëm, që të mos shkojë në burg fare. Qe një vendim krejtësisht i logjikshëm, jo vetëm pse bazohej në fjalën e vjetër të urtë ilire “është më mirë mos me shku në burg se me shku në burg”, por ngase në vend se të shkojë në burg e mori avionin për në Suedi, shtetas i të cilit vend është.
Duke qenë në Suedi, aplikoi “Ligjin e Leme Xhemes”, ish-drejtoreshës së PTK-së, e cila u dënua për hajni, i kaloi disa vjet duke mos qenë në Kosovë (ndonëse kishte njerëz që betoheshin se e kishin parë në këtë apo atë kafe), dhe ditën kur i skadoi obligimi ligjor për të shkuar në burg u paraqit në qendër të Prishtinës për të treguar se tash e tutje të gjithë ata që betoheshin se e kishin parë në qendër të qytetit, si qytetare të lirë, duhej t’u besonin syve të vet.
Xhabir Zharku u paraqit në të skaduar obligimi i tij ligjor për të shkuar në burg, me përkushtimin e tij që ta zhvillojë më tutje këtë vend – që për dikë mund të duket frymëzim nga fjalët e një plake thënë një ish-kryeministri në varrezat e Reçakut.
4.
Përderisa m’u dukën të logjikshme veprimet e Xhabir Zharkut, nuk më duket aq e logjikshme, kritika ndaj kthimit të Xhabir Zharkut në Kosovë, qoftë nga politikanë vendorë apo diplomatë.
Një, sepse Xhabir Zharku ka shfrytëzuar të gjitha mundësitë që i jep konteksti i zbatimit të ligjit për ta mbrojtur interesin e vet. Ashtu si ka angazhuar avokatë për ta mbrojtur në Gjykatë ashtu ka blerë biletën e avionit për në Suedi, kur ka parë se njëra formë e zbatimit të ligjit mund ta çojë në burg, por tjetra formë e zbatimit të ligjit mund ta bëjë qytetar të lirë nëse rri në Suedi për një kohë.
Dy, sepse Kosova është shtet i kapur, dhe atë e ka kapur në masë të madhe struktura kriminale-politike pjesë e së cilës ka qenë, apo mund të jetë Xhabir Zharku. Por, nëse përgjatë viteve, në krye të kësaj strukture kriminale-politike ka qenë dhe është Hashim Thaçi, pse qenka për diplomatët problem kthimi i Xhabir Zharkut në Kosovë, por nuk qenka problem qëndrimi i Hashim Thaçit ?
Dhe tre, në një vend ku nuk sundon ligji, siç është Kosova, i vetmi ligj që respektohet është ai i gravitacionit. E këtë ligj, i kthyer nga tërheqja e tokës mëmë, Xhabir Zharku dëshmoi se nuk e shkel.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<266>
Title:<https://www.koha.net/veshtrime/99382/peshku-me-i-shtrenjte-ne-bote/>
Content:<
Si u bë Kosova mesdhetare dhe si po bëhet një pompë e madhe derivatesh.
1.
Më ra në mend ajo thënia japoneze se njeriun nuk e ndihmon duke i dhuruar peshk, por duke e mësuar të peshkojë, ndërsa isha në një restorant në Prishtinë, i ftuar për drekë nga një diplomat.
Restoranti ka një klientelë nga më të çuditshmet. Aty rregullisht gjendet ndonjë diplomat, ndonjë yll i estradës, ndonjë afarist, ndonjë politikan që bën pjesë në pushtet, ndonjë grup të rinjsh me fjalor të varfër dhe mungesë mirësjelljeje e që duken si kontrabandistë, por nuk janë figura politike-shkurt një përzierje që ka të përbashkët afinitetin ndaj peshkut të freskët dhe mundësinë për ta paguar atë.
Peshku është i freskët, mbërrin çdo ditë nga Shqipëria dhe është pjesë e një fenomeni, i cili qe i parashikueshëm shumë vjet më parë, kur filloi së ndërtuari autostrada që do të lidhte Durrësin me kufirin e Kosovës. Fenomeni ishte ndryshimi gjeografik që do ta bënte rruga, duke e shndërruar kulturalisht Kosovën në një vend mesdhetar, një lloj hinterlandi i Adriatikut shqiptar.
Arritja e peshkut të freskët, çdo ditë, e bënte Prishtinën kulinare aq mesdhetare sa edhe Tiranën në ato fillimet e demokracisë, një lloj zbulimi i mistereve të detit.
Por, ndryshimi mund të ndodhte vetëm nëse kishte klientë për peshkun, dhe për këtë u kujdes një autostradë tjetër. Autostrada e ndërtuar prej kufirit me Shqipërinë deri në Prishtinë nuk kishte për qëllim më peshkun, por klientin e peshkut. Peshku i ardhur me frigorifer deri në kufi të Kosovës e kishte të njëjtë a mbërrin për një orë e gjysmë në Prishtinë apo për dy - nuk do të kishte gjë që do të mundë të ndikonte në cilësinë e tij për gjysmë ore më shumë rrugë. Por, ky peshk nuk do të ishte cilësor po të mos hahej, e për t’u ngrënë u përkujdes pushteti i cili ndërtoi autostradën më të shtrenjtë në Evropë, prej kufirit të Shqipërisë deri në, supozohet, Prishtinë.
Ashtu siç qe supozuar se kemi një autostradë prej kufirit deri në Prishtinë, të bëjmë një supozim të edukuar (në bazë të një analize të gjatë në revistën prestigjioze “Foreign Policy”) se në këtë projekt janë vjedhur diku 300 milionë euro. Dhe të supozojmë se një pjesë e këtyre pareve nuk është fshehur jashtë Kosovës (për shkak të frikës se disi zbulohen) dhe se gjendet në vend; kjo i bie shumë para për peshk apo jo?
2.
Në fakt, i bie se elitat politike në pushtet e kanë adaptuar mësimin japonez. Kanë parë se nuk ka gjë të hairit prej peshkut të dhuruar dhe janë mësuar ta peshkojnë vetë.
E bëjnë këtë duke e përdorur buxhetin e shtetit si një lloj thesi parash që duhet shpenzuar për inat të Serbisë (si të ishin paratë e Serbisë); lista e zyrtarëve që hanë peshk me paratë e qytetarëve të Kosovës të mbledhura në buxhet rritet ditë më ditë në progresion gjeometrik.
Por, kjo është vetëm Maja e Ajsbergut. Paraja e vjedhur apo, të themi, e supozuar se është vjedhur nga autostrada që e sjell peshkun prej kufirit deri në Prishtinë ka hyrë në riinvestim. Dhe kjo para supozohet se ka gjetur mundësi të madhe shpëlarjeje në ndërtim. Dhe të hyrat nga ajo shpëlarje dhe nga vjelja e buxhetit janë të futura në konsumin e elitës politike në pushtet.
Kështu e kanë mbyllur ciklin e peshkut më të shtrenjtë në botë. Në mënyrë që ata të hanë peshk të freskët çdo ditë, qytetarët e Kosovës është dashur ta paguanin një miliard euro autostradën prej Morinës deri në, të supozojmë, Prishtinë. Të supozojmë se shuma është një miliard euro, sepse ende është sekret se sa kanë paguar qytetarët e Kosovës.
3.
Kosova u bë mesdhetare me autostradën që e bëri Shqipëria deri në kufi. Pastaj u kriminalizua edhe më me elitat e veta politike duke ndërtuar një autostradë thellësisht të korruptuar prej kufirit deri në, supozohet, Prishtinë. Pastaj u konsolidua elita kriminale-politike në të duke futur paratë e vjedhura, të supozuara si të vjedhura, në ndërtim dhe forma të tjera afarizmi.
Ky është një minileksion gjeopolitik. Në të pastaj mund të zhvillohen supozime të tjera. Njëri për shembull është se ashtu si erdhi peshku, erdhi edhe nevoja që të mos ketë sundim të ligjit. Nëse kapet peshku, duhet kapur edhe rendin e ligjin, shtetin. Nëse rendi dhe ligji nuk janë të kapur, nuk do të mundë të hahet peshku.
Dhe nëse kapet shteti, atëherë çdo gjë i subordinohet ciklit të peshkut. Për 20 vjet rresht ka ekzistuar mundësia që vëmendja të shkonte nga konsolidimi i një shteti demokratik dhe për 20 vjet rresht forcat e kapjes së shtetit kanë qenë të suksesshme për ta mësuar veten se si të kapet peshku.
4.
Gjeografia politike e Kosovës së shpejti do të ketë edhe dy ndryshime.
Gjatë këtij viti me paratë e qytetarëve të Kosovës do të përfundojë autostrada për në kufirin e Maqedonisë. Do të ketë dy efekte. Një, do të rrisë fondet e elitave politike-kriminale të cilat e paguajnë këtë autostradë shumëfish më shtrenjtë sesa kostoja. Dy, do të rrisë aftësinë e produkteve dhe shërbimeve, superiore, të Maqedonisë që të kenë qasje në tregun e Kosovës.
Dhe, gjatë dy-tre vjetëve të ardhshëm Serbia me paratë e Bashkimit Evropian do të ndërtojë autostradën prej Nishit deri në kufirin me Kosovën. Serbia me këtë do t’u afrohet me produktet e veta superiore tregjeve shqiptare (të Shqipërisë dhe Kosovës) dhe Shqipëria do t’i afrohet Serbisë me produktet dhe shërbimet e veta superiore (Porti i Durrësit, turizmi, pemët dhe perimet e hershme).
Kosova atëherë, me dy miliardë euro të qytetarëve të saj të shpenzuara në asfalt dhe vjedhje, do të bëhet gjeo-politikisht e barabartë me një pompë të madhe të benzinës, në të cilën ndalen veturat dhe kamionët për të shfrytëzuar tualetin, për të pirë kafe dhe për të blerë ujë.
Peshku, i cili kushtoi fillimisht një miliard euro, do të vazhdojë të serviret i freskët, i përgatitur gjithnjë e më mirë.
© KOHA Ditore
© KOHA. Të gjitha të drejtat janë të rezervuara.

Komentet


lexuesi19/06/2018 10:29
Pa koment. çeshtja eshte se kush te lexoje...kush te kuptoje...kush te reagoje...




Gjakovari19/06/2018 15:28
Shkrimet dhe analizat tuaja i lexoj rregullisht. Në të njejtën kohë gjatë çdo leximi nuk mundet të mos më shkoj mendja te një pjesë e mirë e popullatës që voton për karakterët komiko-kriminel. Kam arritur në përfundim që një pjesë e konsiderueshme e popullatës me gjestet e tyre, moskulturën e tyre, traditat e tyre, padijeninë e tyre, mungesën totale të estetikës në urbanizëm, ndërtimtari dhe arqitekturë, e shumë të meta të tjera nuk kanë të bëjnë fare gjenetikisht apo në ndonjë formë tjetër afërsisht me pjesën tjetër normale të popullates. Shpjegim tjetër nuk ka, kanë mbaruar arsyetimet dhe justifikimet. Mungesa e konceptit të turpit e kombinuar me destruktivitetin që karakterizon votuesit dhe të zgjedhurit e tyre kërkon ti emërtojmë gjërat ashtu siç meritojnë.



Shto koment





Posto
</form>


>
Index:<267>
Title:<https://www.koha.net/veshtrime/95536/meditje-e-embla-meditje/>
Content:<
Sikur qeveritarët e ligjvënësit kosovarë ta konsideronin të ëmbël shtëpinë e tyre të quajtur Kosovë, do të ndryshonin Rregulloren e tarifave të mëditjeve për udhëtime zyrtare jashtë vendit, do t’i ndalnin keqpërdorimet në emër të saj, do të kursenin buxhetin, dhe me ato para do të investonin në fushat ku qytetarët kanë më shumë nevojë. Por nuk e bëjnë asnjërën. Për ta më e ëmbël është mëditja
Sa më shumë bën para, aq më shumë shtohet uria për to, thotë një fjalë e urtë. Politikanët që udhëheqin me shtetin e Kosovës qe gati njëzet vjet, kurrsesi të ngopen së gërryeri “minierën” e quajtur buxhet shtetëror. Sindromën e keqpërdorimit të parave të shtetit për lukset personale e kanë përcjellë nga njëra qeveri te tjetra, e kanë rrënjësor thellë në institucionet publike madje edhe tek zyrtari më i thjeshtë.
Duke parë se si udhëheqësit e shtetit udhëtojnë me një duzinë këshilltarësh e asistentësh pas vetes, shijojnë luksin e hoteleve të shtrenjta dhe kthehen nga vizitat jashtë shtetit me xhepat e fryrë nga mëditjet dhe pa ndonjë të arritur konkrete për të mirën e vendit, pse të mos i imitojë ata edhe zyrtari i thjeshtë. Tekefundit, i njëjti ligj ia mundëson edhe atij që të përfitojë nga mëditja dhe me paranë publike të shijojë sadopak daljen jashtë një vendi të pazhvilluar ekonomikisht dhe pa liberalizim vizash, siç është Kosova.
Ky ligj apo më saktësisht një rregullore ka 15 vjet që “sharritë” buxhetin dhe u krijon beneficione të paarsyeshme qeveritarëve, deputetëve dhe shërbyesve civilë. Rregullorja e miratuar në vitin 2004, në kohën kur Kosova administrohej nga Misioni i Kombeve të Bashkuara, u mbajt “gjallë” nga të gjitha qeveritë dhe legjislaturat, sepse ishte shumë dobiprurëse për ta.
Asnjë parti, asnjë qeveritar apo deputet nuk mori kurrë iniciativë për ta ndryshuar këtë rregullore që përcakton tarifat e mëditjeve për udhëtimet zyrtare jashtë vendit. Kjo tregon se kur vjen puna te përfitimet personale, zyrtarët publikë të të gjitha partive flasin me gjuhë të përbashkët.
Avazin e vazhdon edhe Qeveria aktuale. Zyrtarë të saj i kanë thënë gazetës se kjo rregullore do të mbetet histori sikurse UNMIK-u, por në të vërtetë nuk kanë bërë asnjë hap konkret për ndryshimin e saj. Kanë vazhduar të shfrytëzojnë favoret që i parasheh ajo.
Secila parti që ka qenë pjesë e qeverisjes ka ardhur në pushtet me premtimin se do të zvogëlojë shpenzimet për udhëtime, dreka e darka, për telefona e karburante të veturave qeveritare. Por shpenzimet asnjëherë nuk u shkurtuan. Përkundrazi. Trendi i tyre shkoi duke u rritur nga viti në vit.
Raportet e shpenzimeve për udhëtime zyrtare të viteve 2015-2017 tregojnë se nga buxheti i shtetit janë shpenzuar mbi 34 milionë euro, kryesisht në mëditje dhe akomodim.
Vetëm në vitin 2017 për udhëtime jashtë vendit janë shpenzuar 4.7 milionë euro, për mëditje mbi 3 milionë euro, akomodim mbi 1.6 milionë euro dhe shpenzime të tjera të udhëtimit 633 mijë euro. Për dreka zyrtare brenda vendit janë shpenzuar 2.9 milionë euro, ndërsa jashtë vendit 25 mijë euro. Shifra të përafërta janë edhe gjatë dy vjetëve paraprakë.
Vetëm në tremujorin e parë të këtij viti, janar-mars, nga buxheti i shtetit për udhëtime zyrtare janë shpenzuar 2.35 milionë euro. Krahasuar me periudhën e njëjtë të vitit të kaluar, shpenzimet për këtë kategori janë rritur për 27 për qind, apo nga 1.84 milionë në 2.35 milionë.
Këto shifra tregojnë se zyrtarët e shtetit vazhdojnë ta shuajnë pa fije turpi urinë për shëtitje me paratë e qytetarit, i cili ndërkohë vuan pasojat e keqpërdorimeve të tyre, duke u përballur me mungesa të shërbimeve elementare që duhet t’ia ofrojë shteti e nuk ua ofron.
Dhe sikur nuk u mjafton që shëtisin me paratë e shtetit, deputetë e qeveritarë u bëjnë kërkesa stafit të ambasadave që t’u rezervojnë darka e dreka në objekte turistike dhe ekstravagante. Që mandej t’i postojnë në rrjetet sociale fotografitë që ua dëshmojnë farefisit se sa “larg ka mbrri”, se më mirë i njeh vijat ajrore ndërmjet shteteve sesa rrugët e kryeqytetit.
Kështu dëshmojnë edhe sesa joefektive janë vizitat e takimet e tyre zyrtare jashtë vendit. Sikur të angazhoheshin më shumë në studimin e materialeve nëpër seminare e trajnime, apo punëtori të hartimit të strategjive, nuk do të kishin kohë as për shëtitje e as për postime. Ndodh e kundërta. Në konferenca e takime shkojnë të papërgatitur, nuk kanë ide as vullnet që të përfitojnë profesionalisht nga to dhe të sjellin praktika të reja në Kosovë, apo të ndërmarrin iniciativa që shtyjnë përpara probleme të qytetarëve. Prania e tyre në ato mbledhje është sa për sy e faqe. Sa për mëditje.
Pikërisht mëditja është ajo që i stimulon edhe zyrtarët e thjeshtë të marrin pjesë në trajnime e punëtori që organizohen në shtetet e rajonit, sidomos në Shqipëri. Po të mbaheshin në Kosovë dhe mos t’u jepeshin mëditje nuk do të mund t’i mbanin as brenda në sallë. Sipas tarifës për mëditje të udhëtimeve zyrtare jashtë vendit, të parashikuar me Rregulloren e UNMIK-ut, një ditë e një zyrtari në Shqipëri kushton 209 euro. Shkaku i kësaj rregulloreje dhe leverdisë nga mëditjet shumica e ngjarjeve zhvillohen në Shqipëri. Rezultate nga seminaret e trajnimet në qytete bregdetare pak e vështirë të priten.
Për shkak të jotransparencës dhe mungesës së kontrollit të shpenzimeve, udhëtimet zyrtare dhe mëditjet jo rrallë keqpërdoren nga zyrtarët. Keqpërdorimet me avanca të pambyllura, blerjet e gjësendeve personale me kreditkartela të institucioneve, pagesa për bileta të klasës së parë dhe blerja e biletave në momentet e fundit, janë vetëm disa nga keqpërdorimet që ka evidencuar Auditori i Përgjithshëm gjatë auditimit në institucionet publike. Ndërsa Prokuroria e Shtetit si zakonisht hesht. Asnjë aktakuzë nuk ka ngritur për dyshimet lidhur me këto keqpërdorime.
Përveç keqpërdorimeve për përfitime personale, udhëtimet zyrtare sipas përfaqësuesve të shoqërisë civile nuk kanë sjellë dobi në zgjedhjen e ndonjë problemi të vendit. Ata konsiderojnë se institucionet e Kosovës tashmë janë etabluar dhe nuk kanë nevojë më për trajnime jashtë vendit. Sugjerojnë që në vend se të dërgohen dhjetëra njerëz jashtë, do të ishte më mirë që të sillen ekspertë të huaj që do t’u ligjëronin atyre në objektet e institucioneve apo në salla hotelesh të qyteteve kosovare. Kështu do të shkurtoheshin mëditjet dhe shpenzimet e transportit e njëkohësisht do të përfitonin bizneset vendore.
Për të ndodhur këto ndryshime së pari do të duhej të ndryshohej Rregullorja 15-vjeçare. Ndryshimi nuk do të duhej të nënkuptonte heqjen e tërësishme të mëditjeve, por përcaktimin më të arsyeshëm të kushteve për ndarjen e tyre.
“Home sweet home” është një shprehje e bukur në gjuhën angleze që në përkthim të lirë në shqip i bie “shtëpi e ëmbla shtëpi” apo “s’ka si shpia jote”. Kjo thënie duket se nuk ka aspak rëndësi për qeveritarët e ligjvënësit kosovarë. Sikur ta konsideronin të ëmbël shtëpinë e tyre të quajtur Kosovë, do të ndryshonin Rregulloren e tarifave të mëditjeve për udhëtime zyrtare jashtë vendit, do t’i ndalnin keqpërdorimet në emër të saj, do të kursenin buxhetin dhe me ato para do të investonin aty ku nevojat e qytetarëve janë më të mëdha: shëndetësi, arsim, kulturë e sport. Por ja që nuk e bëjnë asnjërën. Sepse moti e kanë dëshmuar se më e ëmbël se shtëpia për ta është mëditja.
Valbona@koha.net
© KOHA. Të gjitha të drejtat janë të rezervuara.

Komentet


Sebi30/05/2018 13:14
Kam qene deshmitare ne nje rast kur nje grup zyrtaresh te larta nga Kosova udhetuan jashte vendit per nje konference me te gjitha shpenzimet e paguara edhe meditje nga donatori dhe kur u kthyen kerkuan me insistim dhe ia dolen te marrin meditjen edhe nga buxheti i Kosoves. Dyfish meditja te embla per to dhe te hidhura per buxhetin e shtetit.




Dukagjin M.28/05/2018 11:07
E nderuara Valbone,
Disa te dhena nuk i kent te sakta. Ne vitin 2004 nuk ka qene UNMIK-u administrator por nga marsi 2002 Ministria e Financave ka qene pergjegjese per menagjimin e buxhetit. Ne ate kohe, me nje rregullore ne fuqi, kostoja e hotelit e lejuar per nje nate ka qene 120 euro kurse mengjesi/dreka/darka e pranueshme vetem me fature por e aresyeshme ne vlere. Kesaj duhet t'i shtohen shpenzimet e transportit lokal. Prandaj, shuma prej 209 Euro ne dite nuk eshte marramendese per vendet e Evropes (jo Shqiperi) ose SHBA. Nga pervoja ime mundem t'ju siguroj qe zyrtaret Kosovare nuk kthehen me xhepa plot para perpos neqoftese sjellin fatura falco. (qe ka ndodhe ne kohen time).
Perndryshe, besoj, se problemi kryesor nuk eshte lartesia e meditjeve por, sikurse qe ju e keni konstatuar arsyeshmeria e udhetimeve te shpeshta jasht vendit, si ishte rasti i fundit me Summitin e Sofjes.
Dukagjin M. Ish-Sekretar Permanent i Ministries se Financave (3/2002-9/2002)




Shto koment





Posto
</form>


>
Index:<268>
Title:<https://www.koha.net/veshtrime/84432/sish-ne-kolaps-aventura-vazhdon/>
Content:<
Miliona euro janë shpenzuar për ngritjen e Sistemit Informativ Shëndetësor (SISH), por as pas dhjetë vjetësh ky projekt, që konsiderohet baza e sigurimeve shëndetësore, nuk po arrin të implementohet. Ministri aktual i Shëndetësisë tani paralajmëron një aventurë të re, që rrezikon t’i lërë qytetarët pa sigurime edhe për një kohë të gjatë
Aventura e shtetit me sigurimet shëndetësore vazhdon. Qeveritë shkojnë e vijnë, por asnjëra nuk po ia del ose nuk po ka vullnet politik që t’ia vërë themelet e qëndrueshme sistemit të mbrojtjes shëndetësore për qytetarin.
Në vitin 2016 ministri i Shëndetësisë, që atëkohë vinte nga radhët e LDK-së, paralajmëronte nisjen e mbledhjeve të premiumeve për sigurimet shëndetësore në muajin korrik të atij viti, edhe pse të gjithë parametrat tregonin se nuk ishin përmbushur parakushtet e parapara në Ligjin për sigurimet shëndetësore. Nga punëtorët shëndetësorë dhe ekspertët nisja e mbledhjes së premiumeve atëkohë konsiderohej aventurë. Ministri u spraps, por paralajmëroi fillim edhe një herë më 2017. Nga dështimi i sërishëm e “shpëtuan” rrëzimi i Qeverisë dhe zgjedhjet e reja.
Ministri aktual i Shëndetësisë, që vjen nga radhët e PDK-së, tani paralajmëron aventurën e radhës. Sikurse pararendësi i tij, edhe ky planifikon që në tetor të këtij viti të nisë pilotimin me sigurimet shëndetësore pa u krijuar baza mbi të cilën funksionojnë ato: Sistemi Informativ Shëndetësor (SISH).
Sistemi Informativ Shëndetësor aktualisht është në kolaps. Gati dhjetë vjet analiza, plane, strategji pa rezultate, rreth 7 milionë të shkuar kot për të ndërtuar sistemin që do të integronte në një të vetëm të gjitha minisistemet informative që shfrytëzohen me vite nga institucionet shëndetësore të Kosovës. Dhe gjatë gjithë këtyre viteve askush nga përgjegjësit nuk ka dhënë llogari as për vonesat e as për paratë e shpenzuara për ndërtimin e sistemit që shpresohet se do të shtojë përkujdesjen mjekësore për qytetarin, do të vërë rend e rregull dhe do ta zgjojë nga koma njëzetvjeçare shëndetësinë kosovare.
Se asnjë qeveri nuk e ka marrë me seriozitet funksionalizimin e sigurimeve shëndetësore e tregon themelimi me katër vjet vonesë i organit apo mekanizmit kryesor, Këshillit nacional për sistemin informativ shëndetësor. Ishte planifikuar të themelohej më 2011 e u themelua tek në vitin 2015.
Këtë fakt, si edhe shumë gjetje të tjera të ngecjeve në implementimin e Sistemit Informativ Shëndetësor i ka nxjerrë në pah një auditim performance i kryer nga Zyra Kombëtare e Auditimit, me kërkesë të Kuvendit të Kosovës, që u publikua në dhjetor 2017.
Auditori ka konstatuar se Ministria e Shëndetësisë nuk ka arritur ta realizojë planin e shtrirjes dhe implementimit të Sistemit Informativ Shëndetësor në 30 për qind të territorit të Kosovës deri në fund të vitit 2014. Nuk ka arritur ta bëjë madje as deri në maj të vitit 2017. Gjatë auditimit janë konstatuar mangësi në kontrollin financiar dhe në menaxhimin e kontratave nga Ministria e Shëndetësisë gjatë realizimit të tyre.
Pajisjet e blera për shtrirjen e rrjetit kompjuterik nëpër institucione shëndetësore, sipas raportit të auditimit, nuk janë shfrytëzuar për tre vjet. Janë blerë më 2013, ndërsa kanë filluar të shfrytëzohen më 2016. Ato tashmë rezultojnë të amortizuara.
Programi SISH nuk është duke u shfrytëzuar në nivelin e duhur nga personeli mjekësor, ka konstatuar auditori. Menaxhmenti i institucioneve shëndetësore nuk e ka mbajtur të përgjegjshëm personelin shëndetësor për shfrytëzimin e SISH-it. Personeli shëndetësor i trajnuar nuk ka njohuri bazike lidhur me përdorimin e sistemit.
Auditori ka gjetur se mjetet e ndara për funksionalizimin e projektit të SISH-it, Ministria e Shëndetësisë i ka shpenzuar në mënyrë të paligjshme edhe për qëllime të tjera. Rreth 400 mijë euro janë shpenzuar për të paguar vendime gjyqësore, për ashensorë e aparatura nëpër spitale dhe për pagesa të tjera jashtë SISH-it.
Në kohën kur në Kuvend debatohej rreth zbatimit të Ligjit të veteranëve të luftës, ka pasur propozime që edhe pagesat për veteranët të bëhen nga Fondi i ndarë për sigurimet shëndetësore. Kjo ide nuk u jetësua pas kundërshtimit të disa deputetëve nga opozita.
Moskërkimi i llogarisë nga zyrtarët e Ministrisë së Shëndetësisë dhe hezitimi e neglizhenca e punëtorëve shëndetësorë për të futur në sistemin kompjuterik të dhënat dhe informacionet rreth pacientëve nxisin dyshime se asnjëra palë nuk është e interesuar për krijimin e sistemit unik informativ. SISH-i është mënyra më e mirë për të vlerësuar performancën e punëtorëve shëndetësorë dhe për të pasur kontrollin mbi shpenzimin e parasë publike të dedikuar për shëndetësinë. Duket se të dyja palëve po u konvenon kaosi dhe lënia hapur e mundësisë për keqpërdorime.
Tash për tash SISH-i nuk është funksional dhe efikas. Vonesa në implementimin e këtij sistemi është një nga shkaktarët e prolongimit të zbatimit të projektit të sigurimeve shëndetësore, pasi që SISH-i është kusht për funksionimin e mirëfilltë të projektit. Auditori ka dhënë një varg rekomandimesh, por ministri aktual i Shëndetësisë nuk i ka përfillur. Ai madje as nuk i është përgjigjur kërkesës së auditorit për t’i dërguar një plan të mëtutjeshëm veprimi rreth implementimit të SISH-it. Fundja, mund edhe ta bëjë, meqë rekomandimet nuk pasohen me sanksione.
Për më tepër, ministri tash planifikon që të pilotojë me sigurimet shëndetësore duke anashkaluar SISH-in dhe duke zbatuar vetëm sistemin informativ të Fondit të Sigurimeve Shëndetësore, për të cilin duhet të ndahen mjete të tjera financiare. Se si planifikon ta realizojë vetëm ai e di. Nëse e di.
Fillimi i sigurimeve shëndetësore pa një sistem të integruar unik, sipas ish-koordinatorit nacional të SISH-it, do të ishte vetëm vazhdim i kaosit dhe i hajnisë nëpër institucione shëndetësore, por tani në formë të rimbursimit të shërbimeve që marrin pacientët.
Skema e re që prezanton ministri i ri nuk ka bazë të qëndrueshme dhe patjetër se nxit dyshimin se edhe kjo iniciativë do të përfundojë sikurse ato të mëhershmet. Me dështim. Dhe se mban erë hajnie.
Sipas strategjisë së Ministrisë së Shëndetësisë implementimi i SISH-it në gjithë territorin e vendit parashihet të realizohet deri në vitin 2020. Si po rrjedhin gjërat, SISH-i nuk ka gjasë të realizohet jo në 2020-n, por as në pesë a gjashtë vjetët e ardhshëm.
Ndërkohë, pacienti kosovar do të vazhdojë të përballet me trajtim joadekuat e me mungesë ilaçesh nëpër spitalet publike, do të vazhdojë të mos u besojë diagnozave të mjekëve kosovarë, të kërkojë mendim të dytë e trajtim në klinikat e rajonit. Dhe të lutet të marrin fund eksperimentet e strategjitë e shtrenjta e të parealizueshme të Qeverisë, të gjitha në dëm të xhepit e shëndetit të tij.
P.S.
Sa mirë do të ishte sikur realiteti kosovar të ishte tjetër dhe ky shkrim vetëm një shaka e 1 prillit. Por fatkeqësisht nuk janë.
valbona@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<269>
Title:<https://www.koha.net/veshtrime/78897/inspektorati-politik-i-kosoves/>
Content:<
Gazeta asnjëherë nuk ka pasur më shumë presion rreth një teme të javës sesa kjo rreth skandaleve që shpërthyen së fundmi në Inspektoratin Policor të Kosovës (IPK). Zyrtarë e hetues policorë, individë të lidhur me grupe interesi, kanë ofruar informacione që dëshmojnë ndikimin dhe ndërhyrjet e politikës në këtë institucion. Nga dëshmitë e ofruara del se reformimi dhe depolitizimi i IPK-së janë një mision shumë i vështirë
Publikimi në gazetë i shkrimit rreth dyshimeve se drejtori i Drejtorisë së Hetimit të Krimeve Ekonomike dhe Korrupsionit në Policinë e Kosovës, Emin Beqiri, ishte i përfshirë në një skandal të marrjes së ryshfetit për të mbyllur rastin e hetimit të një OJQ-je përfundoi me fillimin e hetimeve, dhe siç paralajmërohet edhe me ngritjen e aktakuzës kundër tij. Për zbulimin dhe hulumtimin e skandalit të vitit, autorja e shkrimit, Saranda Ramaj, është shpërblyer me çmimin “Rexhai Surroi” për vitin 2017.
Ndonëse fajësia apo pafajësia e Emin Beqirit nuk është vërtetuar ende nga drejtësia, ai do të duhej të jepte dorëheqje nga posti menjëherë pas shfaqjes së dëshmive (video e audioincizime) që provojnë implikimin e tij në korrupsion. Dorëheqja do të ishte më e pakta që ka mundur ta bëjë për të mos ia humbur edhe më shumë kredibilitetin drejtorisë së Policisë, që ka për detyrë pikërisht luftimin e korrupsionit.
Por Beqiri nuk dha dorëheqje e as nuk u suspendua nga Inspektorati Policor i Kosovës,institucion që ka mision parandalimin, zbulimin, dokumentimin dhe hetimin e veprave penale të kryera nga punonjësit e Policisë, pa dallim grade dhe pozite gjatë ushtrimit të detyrës ose jashtë saj.
Ai vetëm u transferua në një pozitë më të ulët në administratë, ndërsa postin e tij e mori majori Nazim Sahiti.
Në vend se të përpiqet që të kthejë besimin në Drejtorinë e Krimeve Ekonomike pas skandalit të ish-drejtorit, pasardhësi Sahiti e ktheu sërish vëmendjen e opinionit kah një nga departamentet më të rëndësishme të Policisë së Kosovës. Pjesëmarrja e tij në rrahjen e drejtorit të Postës dhe Telekomit të Kosovës, Agron Mustafa, që u dëshmua me një videoincizim, ishte skandali që nisi vitin 2018.
Beqiri, as Sahiti nuk dha dorëheqje nga posti, me gjithë faktet që e shfaqën atë në rolin e një rrugaçi. Si drejtor policie, me veprimin e tij të pahijshëm, Sahiti përçoi në opinion dhe te vartësit e tij mesazhin e mungesës së integritetit të drejtuesve të Policisë së Kosovës, cenoi imazhin dhe besimin ndaj Policisë dhe ngjalli frikën te qytetarët se pjesëtarët e saj mund t’i qërojnë hesapet personale me grushte në rrugë me këdo, në pikë të ditës dhe të mos japin përgjegjësi.
As Sahiti nuk u suspendua. Ndaj tij vetëm nisën hetime për sulm dhe lëndim të lehtë trupor.
Skandalet e Beqirit dhe Sahitit duket se hapën kutinë e Pandorës, nga e cila filluan të dalin parregullsi dhe skandale të tjera të fashitura për më shumë se një dekadë të veprimtarisë së Inspektoratit të Policisë së Kosovës. Pas ardhjes së Sahitit në krye të Drejtorisë për Hetimin e Krimeve Ekonomike u shpërfaqën edhe ndasitë në dy klane “të përkrahësve” të Sahitit dhe të Beqirit në Polici dhe në IPK. Të dyja grupet filluan përpjekjet për diskreditimin e klanit tjetër, duke nxjerrë informata kundër njëri-tjetrit.
Gazeta asnjëherë nuk ka pasur më shumë presion rreth një teme të javës sesa kjo rreth skandaleve dhe parregullsive që shpërthyen në Inspektoratin Policor, që nga publikimi i skandaleve të Beqirit e Sahitit dhe masave disiplinore që nuk u ndërmorën ndaj tyre.
Dy muajt e fundit gazetarja Saranda Ramaj, e cila ka hulumtuar problemet në IPK, është “bombarduar” nga informacione që i sillnin vullnetarisht asaj hetues e zyrtarë policorë dhe njerëz të lidhur në një mënyrë me figura politike dhe udhëheqës institucionesh.
Presione “shoqërore” kanë bërë më së shumti njerëz të afërt me Nazim Sahitin. Ka pasur të atillë që janë thirrur edhe në lidhje të paqena shoqërore me gazetaren për të ndikuar që ajo të mos “shpupurisë” fort në implikimet e Sahitit. Disa madje kanë ofruar informacione për skandale të tjera të pazbuluara brenda Policisë në këmbim të ndërprerjes së hulumtimit të mëtejmë rreth drejtorit të Krimeve Ekonomike.
Një zyrtar policor ka treguar se ka vite që në sirtarët e IPK-së rrinë dëshmi të deponuara për veprime të paligjshme të Sahitit, por që asnjëherë nuk është iniciuar ndonjë procedurë.
Janë ofruar edhe hetues policorë që janë nën hetime për veprime të paligjshme me informata dhe sqarime për të mbrojtur apo për të distancuar veten nga lidhjet me grupet e interesit brenda Policisë. Me informatat që kanë ofruar ka pasur edhe përpjekje që ta vënë në lajthitje gazetën ose ta shfrytëzojnë për hakmarrje ndaj bashkëpunëtorëve. Sepse në IPK duket se secili heton secilin. “Nëse ti po më heton mua, edhe unë ta gjej ose ta montoj një skandal ty” - kjo del të jetë motoja e funksionimit në IPK, sipas dëshmive të vetë punonjësve të këtij institucioni.
“IPK është e depolitizuar. Udhëhiqet nga parimet e profesionalizmit, objektivitetit, paanshmërisë politike dhe mosdiskriminimit. Gjatë ushtrimit të veprimtarisë, IPK është e pavarur”, thuhet në Ligjin për Inspektoratin Policor të Kosovës.
Por informacionet e argumentuara dhe të paargumentuara që i janë ofruar gazetës e dëshmojnë të kundërtën. Ato çojnë në dyshimin, që ka bazë për t’u hetuar, se në Policinë e Kosovës dhe në Inspektoratin Policor ka grupe të ndryshme të interesit të lidhura me krerët më të lartë të politikës, të sistemit të drejtësisë dhe të biznesit. Duke politizuar Policinë dhe IPK-në, politikanët e shtrojnë terrenin për ta mbrojtur dhe për ta amnistuar veten nga hetimet e mundshme rreth përfitimeve të paligjshme nga bizneset nëpërmjet korrupsionit.
Politikanët që aktualisht kanë ndikim më të madh në Inspektorat janë prej kreut të shtetit e deri te politikanët e partive në koalicionin qeverisës, por edhe të një pjese të opozitës. Ndërhyrjet dhe ndikimet politike i kanë pohuar në biseda konfidenciale edhe zyrtarë policorë, dhe këto informata tashmë janë duke u hulumtuar nga gazeta.
Mossuspendimi i Emin Beqirit dhe i Nazim Sahitit ka dëshmuar edhe se sa i mbrojtur dhe i kontrolluar nga politika është posti i drejtorit të Krimeve Ekonomike.
Këto raste nxorën në pah edhe dobësitë e sistemit prokurorial dhe mungesën e vullnetit të Prokurorisë për të hetuar të dyshuarit që u shërbejnë interesave të politikës. Në shkresat e prokurorëve që janë marrë me rastin janë identifikuar gabime profesionale ose nga injoranca ose nga frika e pasojave të veprimeve të tyre të ligjshme.
Në këso konstalacionesh politike dhe biznesore që kontrollojnë Policinë dhe IPK-në, me gjithë vullnetin e shprehur, ministri aktual i Punëve të Brendshme, ashtu si edhe ushtruesja e detyrës së kryeshefes (e cila nga veprimet dhe mosveprimet e saj më shumë lë përshtypje se “e ka zënë taksirati” të jetë në krye të IPK-së) vështirë se do të mundë t’ia dalin t’i këpusin lidhjet e rrënjosura thellë të politikës e krimit dhe ta kthejnë IPK-në në misionin themelor të respektimit dhe zbatimit të ligjshmërisë.
Ndër ata që kanë “cicëruar” ka pasur edhe zyrtarë policorë të cilët i kanë ofruar informata gazetës, jo për interes personal, por me qëllim të publikimit të së vërtetës rreth zhvillimeve në IPK dhe pastrimit të këtij institucioni nga pjesëtarë të lidhur me politikën, krimin e korrupsionin.
Gazeta do të vazhdojë të jetë e hapur për të gjitha informatat që vijnë nga kushdo që ka vullnet të denoncojë shkeljet e ligjit dhe korrupsionin e politikanëve e të zyrtarëve policorë, me qëllim të depolitizimit, reformimit dhe përmirësimit të imazhit të Policisë dhe IPK-së. Siç bën në çdo rast, informacionet do t’i publikojë vetëm të konfirmuara me fakte dhe të dokumentuara. Pa marrë parasysh presionet, nuk do t’iu dalë krah asnjëherë shkelësve të ligjit.
valbona@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<270>
Title:<https://www.koha.net/veshtrime/91451/melodite-e-kosoves/>
Content:<
Kur sot e shikon luginën e Lepencit apo atë të Lumëbardhit të Deçanit, ato përshtaten krejtësisht me meloditë e krijimeve që marrin “like”-t e audiencës kosovare. Së bashku pastaj përshtaten me mendësinë institucionale të shtetit të ri, i cili përveçqë është kampion për papunësi, varfëri, arsim të dobët... është edhe për resurse të mangëta të ujit
“An der schönen blauen Donau”, që i bie “Danubi i bukur i kaltër” është një kompozim i Straussit i shekullit XIX me të cilin mburret Austria sot. Mburret jo veç me harmoninë e kënaqësinë që të sjellë melodia, por edhe me lumin që i dedikohet. Ndër shekuj kujdeset e i promovon të dyja. Shumë nga ne, posaçërisht gjeneratat e viteve ’70, ‘80 e ‘90, e njohim këtë vepër të Straussit. E kemi përjetuar pa e ditur se bëhet fjalë për një vepër botërore, të cilën nëse sot e kërkon në YouTube, ta kujton Tomin dhe Xherin.
Nuk të bën të mendosh për lumin e katër e të bukur, sepse përveçqë nuk kemi kulturë perëndimore për muzikë, nuk kemi as për ruajtje të mjedisit.
Kur sot e shikon luginën e Lepencit apo atë të Lumëbardhit të Deçanit, ato përshtaten krejtësisht me meloditë e krijimeve që marrin “like”-t e audiencës kosovare. Së bashku pastaj përshtaten me mendësinë institucionale të shtetit të ri, i cili përveçqë është kampion për papunësi, varfëri, arsim të dobët... është edhe për resurse të mangëta të ujit.
Por ky vend e do Evropën dhe është në gjendje të bëjë çmos që t’ia bëjë qejfin. E keqja është se këtë e bën mbrapsht. Kur Evropa thotë që 20 për qind e energjisë duhet të jetë e ripërtërishme, Qeveria e Kosovës u gjuhet lumenjve, sepse kjo është rruga më e lehtë për të thënë se po punon në atë drejtim, por edhe sepse duket të sjellë ndonjë përfitim korruptues.
Ministria e Zhvillimit Ekonomik për disa vjet ka studiuar fizibilietetin për hidrocentrale të vogla dhe me mendtë e saj ka futur nëpër gypa thuajse të gjithë lumenjtë e Kosovës. Ka raportuar për mundësi të ngritjes së hidrocentralit me kapacitet prej madje 0.24 megavatesh (MW), sa për të ndezur poçe elektrike. Janë përmendur afro 30 lumenj dhe 77 hidrocentrale që nënkuptojnë zhdukje dhjetërakilometërshe të ujit nga faqja e dheut.
“Politika e Qeverisë së Kosovës është nxitja për ndërtimin e HC-ve të vogla me investime nga sektori privat”, thuhet në dokumentin e MZHE-së. S’ka, megjithatë, studime dhe nxitje të mundësive të tjera, paksa më të vështira, të përfitimit të energjisë, për shembull nga thellësia e tokës, nga era, dielli, plehrat...
Nuk është veç përmes hidrocentraleve që institucionet po e fundosin ujin. Njohës të çështjeve mjedisore që lidhen me ujërat kanë alarmuar javën që shkoi Kuvendin për mungesën e theksuar të ujit dhe për domosdoshmërinë e mbrojtjes së resurseve ekzistuese nga ndotja, shfrytëzimi i pakontrolluar e ndërtimi në zonat e mbrojtura ujore. Është kërkuar edhe zhvillimi i resurseve të reja, por kjo tingëllon fantashkencë krahasuar me meloditë e shtetit të ri. Ai edhe pas dy dekadash nga lufta nuk e ka bërë veten me Strategji për ujërat. Megjithatë, ka masterplanin e ujërave të vitit 1983, të kohës kur zbaviteshim me Tomin dhe Xherin. Por, natyrisht, ekspertët e mjedisit tregojnë se tani gjendja me ujin është më ndryshe: prishja e shtretërve të lumenjve nga nxjerrja e pakontrolluar e zhavorrit, ndërtimi i hidrocentraleve, hedhja e bërllokut dhe derdhja e kanalizimeve në lumenj dhe liqene, ndërtimet përgjatë brigjeve të tyre... e kanë degraduar këtë resurs.
Llapi është lumi që pleqtë tregojnë se dikur kanë pirë ujin e tij. Sot as këmbët nuk i lagin në të. Shtrati i tij nga largësia duket si një bredh i stolisur me ngjyra-ngjyra e nga afër sheh ambalazhe nga më të ndryshmet të produkteve të harxhuara. Vende-vende kyçen edhe gypat e kanalizimeve që e bëjnë këtë lumë, sikurse edhe shumë të tjerë, por edhe liqenet, të ngjajë në kolektor ujërash të zeza. Kosova, siç raporton KD-ja, ka vetëm një impiant të ujërave të zeza, dhe sipas ekspertëve aktualisht vetëm 2 për qind e këtyre ujërave trajtohen. Të tjerat, natyrisht, bashkë me meloditë e shtetit të ri, lëshohen në mjedis dhe e bëjnë atë çfarë është.
Përveç kësaj, nuk mund të thuhet që Kosova nuk u ndërtua. Por edhe këtu shumëçka shkoi mbrapsht. Gurëthyesit i hëngrën bjeshkët e brigjet e lumenjve, kryesisht pa kontroll e pa licenca. Ngjashëm sikurse në rastin e hidrocentraleve, ngase ishte më lehtë kështu, dhe natyrisht përfitimet...
Ndërkohë, si pasojë u rrit rreziku nga vërshimet. Pamje nga Peja, Gjakova, Malisheva të oborreve të përmbytura të shtëpive përsëriten thuajse çdo vit në sezonin e vjeshtës, kur shtretërit e degraduar të Drinit të Bardhë, Lumëbardhit të Pejës, Erenikut, Mirushës... nuk mund të përballojnë reshjet, edhe pse ato, krahasuar me rajonin, janë më të ulëtat për metër kub.
Ligj për ujëra ka, por edhe ai zbatohet po aq sa ligjet e tjera në shtetin e ri të melodive që ilustrojnë pamje të dhimbshme të luginës së Lepencit dhe asaj të Lumëbardhit të Deçanit.
brikenda@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<271>
Title:<https://www.koha.net/veshtrime/85788/sulltani-dhe-patrioti/>
Content:<
Nuk ka pasur ndonjëherë më shumë arsye në këto qeveritë e dy dekadave të Kosovës për t’u kërkuar rrëzimi i një pushteti. Ky i tashmi përveçqë e kaloi demarkacionin, i cili qe shkas për rënien e Qeverisë paraprake, ka treguar gatishmëri ta maskojë disi e ta procedojë edhe asociacionin, që po ashtu qe arsye e rënies së Qeverisë paraprake. Për më shumë, janë edhe vendimet e tjera jo veç të dëmshme, por edhe absurde - nisur prej shkarkimit arbitrar të bordeve e deri te dy-trefishimi i rrogave të kryeministrit, stafit të vet dhe natyrisht gjithë kabinetit kinez.
Por nga ana tjetër, nuk ka pasur ndonjëherë një arsye më të madhe në këto qeveritë e dy dekadave të Kosovës për të mos u prekur një kryeministër i saj nga pozita. Kryeministri Haradinaj nuk mund ta ketë menduar një penallti më të mirë se deklarata e kryetarit turk Erdogan, së cilës do t’i përgjigjej si një Skënderbe i shekullit XXI.
Arsyeja e madhe për të mos e prekur kryeministrin nuk është se ai vërtet i ngjan në ndonjë mënyrë Skënderbeut, as që ka treguar ndonjë aftësi në mbrojtjen e shtetësisë së Kosovës, që e dëshmoi rasti i përzënies së gjashtë shtetasve turq. Arsyeja qëndron te kërcënimi i një Sulltani.
“Do të japësh llogari edhe t&#39;i për këtë. Vëllezërit e mi kosovarë nuk i japin kredibilitet një kryeministri si ti. Vëllezërit e mi kosovarë, kosovarët që i njoh dhe i di, do të kërkojnë llogari prej teje për këtë. Unë e di edhe këtë”, qenë fjalët e Erdoganit drejtuar Haradinajt pasi ky u kërkoi ministrit të Brendshëm e shefit të AKI-së t’i lirojnë funksionet.
Këtu hyn në skenë Patrioti.
“Duke kujtuar Gjergj Kastriotin Skënderbeun, dëshmojmë se i kemi rrënjët e thella... Për ata që nga larg na gjykojnë, dua t’iu them se nuk na njohin, ju mungon njohja për shqiptarët në trojet e tyre, në atdheun e tyre... Punët tona të shtëpisë nuk do t’i bëjë kurrë askush në emër tonë në Kosovë. Do t’i bëjmë vetëm ne”, tha kryeministri Haradinaj pak ditë pas kërcënimit.
Dhe filmi nuk vazhdon me luftën e Patriotit kundër atyre që qenë përgjegjës për turpërimin e Kosovës dhe as me marrjen e masave që ky turpërim të mos përsëritet. Kjo, për shkak se e do pushtetin aq shumë, saqë pranon edhe të shpërfillet e edhe të injorohet, madje edhe kur këto i kushtojnë Kosovës me humbje territori, humbje kredibiliteti, humbje sigurie, humbje besimi...
Rasti i përzënies së shtetasve turq është ilustrimi më i mirë i punëve të Kosovës: institucionet e saj nuk janë në shërbim të shtetësisë, të pozicionimit gjeostrategjik, të qytetarit dhe as të banorit të ligjshëm të saj. Kësaj radhe udhëheqësit institucionalë nuk mundën ta maskonin sherrin. As ata që qenë pjesë e tij e as ata që nuk qenë.
Presidenti në një konferencë na e prezantoi dilemën e vendeve demokratike: “Të drejta të njeriut apo siguri kombëtare”, duke “na bërë” të dyshojmë nëse vërtet gjashtë turqit kundërshtarë të “vëllait” të tij të madh ishin terroristë që po e rrezikonin Kosovën. Përveç këtij konspiracioni, u hodh te tjetri: financimi nga Irani i një partie politike në Kosovë. Tepër tema ekzotike, të tilla që ta krijojnë përshtypjen që ti, pra shikuesi i konferencës, je bebja e ai, pra presidenti, një i rritur me një lodër shumëngjyrëshe në dorë.
Kryeparlamentari nuk u përpoq të zhvendoste vëmendje. Tha shkurt e trup se po ta dinte më herët do të shkonte në Aeroport dhe si një Mic Sokol i vërtetë do t’u bënte ballë forcave të maskuara të Shërbimit sekret turk. Kjo mund ta ketë rrëqethur dikë, por, megjithatë, është vetëm një tregues se pozitën që e ka, jo përballë topit, por përballë të përzgjedhurve të popullit, nuk është i zoti ta mbajë. Pavarësisht se as Ministria e Brendshme, as Policia e as AKI-ja nuk obligohen të raportojnë te ai për veprimet e veta; vetë fakti që nuk ka pasur njohuri për një akt vasal që e rreshton Kosovën si përkrahëse të regjimeve autoritare e bën atë kryeparlamentar të vogël.
Kryeministri u përpoq të kamuflonte, jo si presidenti, natyrisht, sepse stilet i kanë të ndryshme. Tha që nuk ka pasur shkelje ligjore në veprimet e AKI-së e as të MPB-së. U nda i hatruar pse s’i kanë treguar. Tha që presidenti e ka ditur. Një grumbull deklaratash të pakoordinuara që tregojnë se kur bëhet fjalë për punë të mëdha, pra për Kosovën në kontekst global e jo në kontekst të (keq) menaxhimit të brendshëm, duhet qenë i pjekur dhe atë, i pjekur ndryshe. Jo si burrë i odave. Nuk ndez kjo qasje, as shprehjet, as ecja, as meseletë... kur bëhet fjalë për punë të mëdha.
Kryeministrin duhet mbrojtur karshi kërcënimit të Sulltanit, por ai nuk është një Patriot. Nuk është i tillë asnjëri që nuk është i aftë t’u dalë zot shtetësisë dhe orientimit perëndimor të Kosovës. Nuk janë të tillë as ata që manipulojnë, fshehtas dhe njëkohësisht haptas, me të gjithë. Nuk janë as qytetarët që po i mbajnë në pushtet.
brikenda@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<272>
Title:<https://www.koha.net/veshtrime/80253/njehere-edukata-pastaj-arsimi/>
Content:<
Kur dëgjon shprehjet në Kuvend dhe e sheh agresivitetin nënçmues e joargumentues... ashtu siç shkolla nuk të mëson, e përjeton ironinë e situatës: njerëz politikë, pa edukatë elementare, sot marrin vendime për arsimimin e potencialit të Kosovës.
Mjafton ta shikosh videon e seancës të së mërkurës për ta kuptuar devalvimin, e më shumë poshtërimin, e arsimit. Kur dëgjon shprehjet në Kuvend dhe e sheh agresivitetin nënçmues e joargumentues... ashtu siç shkolla nuk të mëson, e përjeton ironinë e situatës: njerëz politikë, pa edukatë elementare, sot marrin vendime për arsimimin e potencialit të Kosovës.
Kështu pak a shumë ka qenë që nga paslufta, kur politikanët sipas interesave të rrethit të tyre kapën shkollën dhe e shkatërruan atë. Nisi LDK-ja krejt në fillim, për t’ia grabitur pas pak PDK-ja, e cila e mbajti derisa e devalvoi deri në turp. Tash aty ka futur duart Nisma, partia që mori pushtet falë ‘zemërgjerësisë’ së PDK-së para zgjedhjeve dhe të AAK-së pas tyre. S’ka çka të prishet më aty e që mund të trajtohet seriozisht. Tash çdo gjë kalon në absurditet.
Garnitura më e re e Ministrisë së Arsimit nisi shkeljet ligjore e etike tetë ditë pas zbarkimit, ende pa i mësuar korridoret e objektit të ri, e lëre më gjendjen e organizmave arsimorë.

Nisi me shkarkimin e anëtarëve të Këshillit Shtetëror të Cilësisë, që njihet si Bordi i Agjencisë Kosovare të Akreditimit. Nuk u mërzit që për këtë ligji e obligon të raportojë në Kuvend. Në vend të kësaj Kuvendit i dërgoi emra njerëzish për t’i ratifikuar si anëtarë të rinj të Bordit.
Vazhdoi me shkarkimin e katër anëtarëve e deleguar nga Ministria në Këshillin Drejtues të Universitetit të Prishtinës. I zëvendësoi me emra të rinj, shumë nga të cilët njerëz të afërt të ministrit apo të partive në pushtet. Madje në krye të organit kryesor të UP-së u vu anëtarja e re, shefja e ministrit në Shoqatën e Kontabilistëve.
Nxori Udhëzimin administrativ për “parimet e njohjes së platformave dhe revistave ndërkombëtare me recension”, gjë që në shikim të parë duket legjislacion i zakonshëm sekondar. Por në proces e sipër injoroi Rektoratin dhe i kërkoi që të mos e miratojë Rregulloren e procedurave vlerësuese për zgjedhjen, rizgjedhjen dhe avancimin e personelit akademik. Rektori e quajti këtë ndërhyrje politike në pavarësinë e Universitetit. Në fund doli që Udhëzimi Administrativ i Ministrisë të jetë zemërgjerë për përzgjedhjen e revistave, ndonëse u promovua si e kundërta, si “shpëtim” nga fenomeni i avancimeve të pamerituara.
U formua komisioni, i cili do të vlerësojë qëndrueshmërinë e 7 universiteteve publike sa janë gjithsej. Qëllimi MASHT-i thotë se është ngritja e cilësisë në arsimin e lartë. Ideja është të mbesin vetëm dy, ai i Prishtinës dhe një tjetër, qoftë i Pejës apo Prizrenit. Ndërkohë që qarkullimi vjetor i kolegjeve private mbërrin me 100 milionë euro në vit dhe me mbylljen e pesë universiteteve publike numri i klientëve do të shumëfishohej. “Lufta e akreditimit” dhe pronësia e privatëve mbesin një çështje ngushtë e lidhur mes vete.
Hapa u morën edhe në lidhje me më të vegjlit, nisur me fatosat. MASHT-i paralajmëroi profilizimin e mësimdhënësve nga klasa e parë në të pestën, nga shtatori i këtij viti. Ideja është që mësuesit të profilizohen për një vit, që do të thotë që secilin vit shkollor ata të ndërrojnë. Një nismë e shpejtë sikur të tjerat, e papilotuar fare dhe e paanalizuar që, siç e shtron njohësi i çështjeve të arsimit, Halim Hyseni, i shndërron fëmijët në “minj eksperimentalë”.

Nga ana tjetër, ka hapa që nuk janë ndërmarrë. Për shembull.

Në prag të testit PISA 2018, që pritet të mbahet në fillim të prillit, mbesin të pazbatuara shumica e masave të Strategjisë për arsimin 2017-2021. Kjo Strategji pati ardhur si përgjigje ndaj rezultateve të dobëta të testit PISA 2015 dhe parasheh gjithsej 263 masa për përmirësimin e cilësisë. Njohësit e çështjeve të arsimit paralajmërojnë se rezultatet nuk do të jenë më të mira as kësaj radhe.
Tekstet shkollore mbesin të pareviduara qoftë sa i përket përmbajtjes, kryesisht te librat e shkencave shoqërore, qoftë sa i përket përshtatjes me planprogramin e ri shkollor që nisi së zbatuari nga shtatori i vitit të kaluar. Mësimdhënësit ankohen se klasat e para dhe klasat e gjashta, në të cilat ka nisur zbatimi i planprogramit, duhet të improvizojnë me tekste shkollore. Edhe vitin e ardhshëm shkollor filloristët do të mësojnë me planprogram të të ri dhe me libra të vjetra.
Ndërkohë marrëveshja, që gjatë fushatës parazgjedhore e patën nënshkruar shefat e partive në pushtet me Sindikatën e Bashkuar të Arsimit, Shkencës dhe Kulturës së Kosovës (SBASHK), mbetet e paplotësuar në secilën pikë të saj. Koalicioni rreth PDK-së bëri marrëveshje në shkëmbim të votave të mbi 20 mijë mësimdhënësve. E kërkesat e SBASHK-ut nuk qenë ndonjë favor, por të drejta legjitime të tyre. Sindikata ka organizuar dy greva, do të ketë ende. Ka paralajmëruar grevë të përgjithshme muajin e ardhshëm.

Nuk po afrohen ditë të mira. Dhe kjo, sikurse ditët e këqija të përjashtimit nga EQAR-i, duhet të jenë të mirëseardhura. Po të mos kishte reaguar EQAR-i, sado i dhimbshëm vendimi i tij, kurrë nuk do të ishte aktualizuar kaq shumë ndërhyrja politike në Agjencinë e Akreditimit. Ka shumë të tillë që e quajnë politike edhe strukturën e kaluar, por kjo nuk mund të jetë rrethanë lehtësuese. Përkundrazi, është dështim i atyre që nuk kanë folur e faktuar.
Ministri e shkarkoi, me kërkesë të kryeministrit, duke thënë se ka pasur parregullsi. Por, derisa Bordi dha dëshmi në një raport të hollësishëm për procesin e akreditimit, ministri e as kryeministri nuk qenë në gjendje të argumentonin vendimin e tyre. Kryeministri madje në seancën që u thirr pas përjashtimit nga EQAR-i na bëri të turpërohemi nga diskursi e qasja për zgjidhjen e një çështjeje siç është arsimi. “Ku po ju dhemb?”, është shprehje që më së paku ka vend të përdoret kur diskutohet për shkollën.
Po aq dëshpëruese është impotenca e studentëve që dikur kanë qenë potenciali për ndryshim. Çfarë do të kishin bëra ata po të mos ishte EQAR-i? Do të vazhdonin pa zë të shkonin në ligjërata?
Nga ana tjetër, greva e mësimdhënësve më shumë flet për naivitetin e Sindikatës sesa për ndonjë kapacitet të ndërmarrjes së potezave strategjikë. Me sa palë mend nënshkruhet marrëveshje përkrahëse në fushatë parazgjedhore?
Ndërkohë PISA 2018 së shpejti do të na japë edhe një shkundje.
A duhet të na përjashtojë edhe dikush për ta lëvizur arsimin? A ka mbetur kush që mund të mobilizohet për të kërkuar dinjitet?
brikenda@koha.net
© KOHA. Të gjitha të drejtat janë të rezervuara.

#brikendarexhepi
#veshtrime


Komentet

Shto koment





Posto
</form>


>
Index:<273>
Title:<https://www.koha.net/veshtrime/92768/rrefimi-per-ptk-ne-si-per-shtetin-e-kosoves/>
Content:<
Një shtatore për Postën dhe Telekomin
Një ish-udhëheqës i UÇK-së i merr 100 mijë euro qira në vit nga Posta dhe Telekomi i Kosovës. E një shef partie politike pak kohë pasi u ngjit në majë të shtetit punësoi djemtë dhe rejat në këtë ndërmarrje. Nuk mbeti mbrapa komandantit – edhe ai e trashi buxhetin familjar për afro 80 mijë euro në vit.
Këto janë dy nga mijëra familje “patriotësh” e “liderësh” lufte e paqeje që i kanë “hipur” PTK-së, ashtu si ndërmarrjeve tjera, ashtu si edhe shtetit. Dhe janë të njëjtit, që në çdo paraqitje publike e quajnë UÇK-në të lavdishme e Ibrahim Rugovën president historik.
Përfitues të ndërmarrjes që gjeneronte nga qindra miliona euro në vit janë edhe grupe të tjera interesi që nuk njohin “as komb as fe”. Me paratë e kësaj ndërmarrjeje është ushqyer një kompani franceze, madje, sipas ekspertëve, me shumën që ia kalon krejt fondit të privatizimit prej afro 1 miliard eurove. Një kompanisë tjetër, me pronarë slloveno-kosovar, i ka lëshuar terren aq sa nga një operator modest i telefonisë mobile sot asaj i lakmon edhe vetë kompania amë. PTK-ja jo pse ishte zemërgjerë, por nga presioni politik u detyrua t’i bëjë vend brenda shtëpisë së saj, një operatori privat që duket se shënon fillimin e fundit të kësaj ndërmarrjeje publike.
Tre përfituesit e mëdhenj dhe qindra të vegjël nuk e vajtojnë PTK-në, përkundrazi, janë në humor të mirë dhe presin episodin e fundit të kësaj telenovele që me shumë gjasë do të ketë përfundim tragjik.
“Dashuria e madhe” për Postën dhe Telekomin, ndërmarrjen në pronësi të popullit, shpërfaq të njëjtin emocion që njerëzit e njëjtë, të politikës e krimit të organizuar kanë për arsimin, shëndetësinë, kulturën,... Rënia e saj në fund të pusit, ashtu si të gjitha fushat e tjera që menaxhohen nga Qeveria, konfirmon se ky vend nuk udhëhiqet me vizionin e njerëzve të lirë e të mirë, por me vizionin e kusarëve. Ku më nuk ka nevojë për profesionalizëm, për integritet, për moral politik, por për kriminelë me imunitetin e pushtetit.
PTK-ja është trajtuar nga strukturat politike si plaçkë, ashtu si trajtohet e keqtrajtohet buxheti që grumbullohet nga djersa e qytetarëve të cilët dinë sa ka dhënë, por nuk dinë çfarë kanë marrë, përveç dokumenteve të identifikimit.
Ka gati 20 vjet që e shohim të keqen, dhe më kot, për po aq kohë bërtasim se duhet ndalur ajo. E keqja e këtij vendi nuk është diçka që preket, që hiqet me dorë. Ajo është shndërruar në ideal, kategori morale. Transmetohet nga kriminel-politikani te drejtori, nëpunësi, polici, prokurori, gjykatësi - është ngjitëse. E ngulitur thellë në edukimin, në emancipimin social e kulturor. Ka të ngjarë që zullumi të jetë edhe “gjenetik”, meqë siç thotë një koleg yni - secila familje jona është një celulë e vogël mafioze. Dhe, PTK-ja është viktimë e këtyre celulave, që janë brenda dhe jashtë, e të cilët në vend se ta mbrojnë e kanë gërryer atë.
Si mund të presim zgjidhje inteligjente për Postën dhe Telekomin nga pushtetarë që nuk kanë themel intelektual, që kanë problem të artikulimit, jo vetëm gjuhësor, por edhe logjik. Si mund të përfaqësohet interesi politik dhe ekonomik brenda dhe jashtë vendit nga struktura të degraduara personalitetesh, që në cilindo “audicion” dijesh nuk do ta kalonin nivelin e parë arsimor.
Dëmtimi i qëllimshëm i kësaj ndërmarrjeje nga mafia politike e lidhur me sektorin privat të telefonisë mobile nuk mund të evitohet nga shoqëria, e cila në vend të institucioneve të besueshme ka ngre struktura që nuk njohin termet “përgjegjësi publike” dhe “përgjegjësi materiale”.
Epilogun e dhimbshëm për Telekomin, jo vetëm nga aspekti politik, e kanë parashikuar qëmoti njerëz që marrin vesh nga trendët e zhvillimit global të telekomunikimeve. Shërbimet nga të cilat kjo ndërmarrje arkëtonte qindra miliona euro në vit, shumicën e të cilave i shpenzonte për paga dhe bonuse, sipas tyre nuk do ta kenë më të njëjtën vlerë të tregut. Edhe humbja e monopolit ishte alarmi i fundit se ndërmarrja e gjithkujt dhe e askujt nuk mund të konkurrojë karshi iniciativave private, qofshin ato edhe të ndershme.
Privatizimi i Telekomit me terma ekonomikë të favorshëm për interesin publik ka qenë e keqja më e vogël që mund t’i ngjante asaj, sikur kjo të realizohej 10 vjet më parë. Sado që tingëllon zgjidhje shumë radikale për ata që mbrojnë të drejtën e kontrollit të shtetit, shitja do të ishte e vetmja mundësi që grabitqarëve t’u pamundësohej pasurimi nëpërmjet rrënimit të saj. Ishte shansi i vetëm për ta çkapur atë nga ndikimi politik që e ka mbushur me familjarë e militantë partiakë, shumica analfabetë, e për të cilët menaxhmenti në momentin e punësimit jo vetëm që nuk ka ditur si t’ua bënte përshkrimin e detyrës, por është detyruar të shpenzojë miliona për aftësimin e tyre, brenda dhe jashtë vendit.
E përbashkëta e menaxhimit të shtetit dhe të PTK-së qëndron në mungesën e dëshirës për të shmangur rrënimin e tyre.
Askush në Qeveri e Kuvend nuk brengoset e as merr përgjegjësinë që statistikat flasin për indikator negativ të ekonomisë. Që papunësia shënon rritje e në simetri me të edhe shkalla e varfërisë. Që deficiti tregtar në mes importit dhe eksportit është në raport po ashtu negativ, madje në shifra rekorde 10:1, që numri i personave në asistencë sociale është në rritje, kurse mundësitë për të përballuar nevojat e tyre janë në kufijtë e minimales. Që Raporti i fundit i Progresit flet për gjendjen e vështirë në të gjithë sektorët, sidomos në sektorin e arsimit.
Qeveria shtiret sikur do t’u japë zgjidhje problemeve edhe pse është bindur se s’ka as dije e as fuqi politike ta bëjë këtë. Madje, dëshmon të kundërtën.
Derisa bëhet sikur po punon, mendjen e ka te vendimi për liberalizimin e vizave, si të vetmin ngushëllim për qytetarët e lodhur e të pashpresë, për ata që nuk e dinë se jeta e vështirë nuk është rezultat i vizave, por i keqqeverisjes së vendit.
Dhe në pritje të shpërblimit për kompromiset në Marrëveshjen e demarkacionit dhe në dialogun me Serbinë, qeveria nuk heq dorë nga rritja e rrogave, nga dyfishimi i kabinetit me “parazitë” partiakë dhe nga shpenzimet e pakontrolluara të rezervës shtetërore.
Të njëjtën logjikë qeverisjeje ka ndjekur edhe Posta dhe Telekomi. E zhytur në borxhe dhe me mungesë parash për pagat e punëtorëve, Posta si njësi e veçantë i është drejtuar Qeverisë për fonde shtesë. Po kështu alarmin e kanë ndezur edhe përfaqësuesit e Telekomit, njësisë tjetër. Kanë deklaruar 60 milionë euro borxhe dhe aspak shpresë për rimëkëmbje. Dhe, as njëra e as tjetra, ashtu si qeveria, nuk heqin dorë nga luksi, me të cilin janë mësuar për këta gati 20 vjet.
Qytetarët tash duhet me taksat e tyre të kujdesen jo vetëm për afro 80 mijë shërbyesit civilë, por edhe për afro 4 mijë të punësuarit e këtyre dy njësive të PTK-së, pagat e të cilëve, për drejtor janë ekuivalente me të presidentit të shtetit, kurse të punëtorëve me ato të ministrave. Duhet të kujdeset për 1 milionë euro në muaj që duhet paguar për shpenzimin e energjisë në veri, e për 63 milionë euro dëmshpërblim që duhet paguar “Bechtel-Enkas” për vonesat në realizimin e kontratës për autostradën “Arbën Xhaferi”.
Ne, që jemi lodhur nga kjo mendësi e drejtimit të shtetit dhe institucioneve, kemi një këshillë, për ata që i gëzohen dhe për ata që vajtojnë krizën e kësaj ndërmarrjeje: Nëse nuk keni zgjidhje për dalje nga kriza, bëjani një shtatore PTK-së. Ia keni borxh!
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<274>
Title:<https://www.koha.net/veshtrime/87192/te-papunet-vetem-numra/>
Content:<
Sipas “fjalorit politik” në Kosovë, të papunët dhe pjesëtarët e familjeve të tyre nuk janë njerëz
Nga shumë lajme të përsëritura është edhe ai që flet për papunësinë në nivelet e larta - herë mbi e herë nën, por gjithmonë me emërues 30-përqindëshin. Të gjitha eksperimentet e bëra ndër vite nuk e kanë ndryshuar gjendjen. As ndërrimi i qeverive e as strategjitë e shpeshta nuk kanë mundur t’ua plotësonin ëndrrën për barazi qytetare një të tretës së popullsisë së aftë për punë.
“Rritja ekonomike më e larta në rajon” që sillet ndërmjet 3 dhe 4 për qind, po ashtu vazhdon të konsumohet si lajm i përsëritur, ani që publikut i është bërë e qartë se pa arritur në të paktën 10 për qind ajo nuk mund të reflektojë në uljen e papunësisë dhe të varfërisë.
Shifrat zyrtare të papunësisë në Kosovë janë të njëjta si atëherë kur buxheti i Kosovës ishte një miliard, si tash që është dyfish më i lartë. Papunësia nuk ka lëvizur vendit as pas nënshkrimit të Marrëveshjes së Stabilizim-Asociimit, nuk ka lëvizur as nga miratimi i Ligjit për investime strategjike, as nga përmirësimi i klimës për të bërë biznes.
Papunësinë nuk e kanë zbutur as e para, as e dyta autostradë. As hapja e pesë-gjashtë universiteteve publike, e as dyfishimi i të punësuarve në Qeveri. Papunësinë nuk e ka ulur as shitja e tokave bujqësore, e fabrikave dhe e ndërmarrjeve tjera shoqërore. Nuk e ul dot as njëmiliardëshi që vjen çdo vit si infuzion financiar nga diaspora.
Ilaçi nuk është gjetur as tek dhjetëra dokumente të miratuara, punëtori e tryeza të organizuara nga institucione të vendit e të huaja.
S’kanë bërë punë strategjitë, programet e panairet e punësimit. Nuk kanë bërë punë ministritë e lidhura ngushtë me zhvillimin ekonomik, tregtinë e industrinë, bujqësinë dhe mirëqenien sociale, që kanë të punësuar mijëra “ekspertë” të ekonomisë.
Tridhjetëpërqindëshin nuk e zbret më poshtë as mospërfshirja në statistika e mbi 700 mijë vetave që kanë humbur shpresat se një ditë mund të gjejnë punë dhe nuk paraqiten në zyrat e punësimit, as dhjetëra mijëra qytetarë të tjerë që kanë braktisur vendin (norma e përgjithshme e të punësuarve sipas shënimeve zyrtare është diku 300 mijë dhe punëkërkuesve 150 mijë, nga 1.2 milionë persona të aftë për punë).
Për të papunët nuk ekziston asnjë ligj i veçantë, nuk ekziston shoqatë e as sindikatë. Sipas “fjalorit politik” në Kosovë, të papunët dhe pjesëtarët e familjeve të tyre nuk janë njerëz, janë vetëm numra. Drejtësia dhe mirëqenia janë ekskluzivitet i të punësuarve. Ligjet bëhen për të punësuarit, debatet bëhen po për rrogat e të punësuarve. Edhe Sindikata, edhe Qeveria mbrojnë interesat e tyre.
Ka të punësuar që krahas rrogës gjatë vitit gëzon edhe një pushim kolektiv në det, ka të tillë që marrin edhe thëngjill falas për ngrohje, e në disa ndërmarrje edhe rrogën e 13-të. Në pritje të interpretimit të Kushtetutës është edhe kërkesa e Qeverisë për financimin e blerjes së “kravatave” që, sipas drejtuesve të saj, simbolizon udhëheqje dinjitoze. Nëse Kushtetuesja nuk lejon dyfishimin e rrogave për qeveritarët dhe disa sektorë të drejtësisë, kryeministri ka thënë se nuk mund të parandalohet korrupsioni dhe vjedhja kolektive, ashtu si ka ndodhur ta zëmë në Postë-Telekomin e Kosovës. Aty për disa vjet rresht ka ekzistuar një fond ilegal financiar. Në momentin e pensionimit, krahas parave të Trustit, punëtorët e kësaj ndërmarrjeje kanë marrë edhe nga disa mijëra euro shtesë. Vlera e tyre ka mbërritur në disa raste në mbi 20 mijë euro. E është po kjo ndërmarrje që tash ka mungesë parash për paga, lartësia e të cilave arrin deri në afro 3 mijë euro. Shefat e saj kërkojnë që pagat e ndërmarrjes që ka mbipopullim t’ua paguajë Qeveria. Pra që ndërmarrjes ku gjysma janë parazitë, ngjashëm me Qeverinë, duhet dhënë paratë tona, edhe ato të të papunëve.
Të papunëve nuk u duhet as emri, përveç në ditën e votimit, kur u japin pushtet “elitave” që marrin më shumë se një pagë, mbajnë nga disa pozita publike, dhe të afërm të papunë në familje i kanë vetëm fëmijët. Kur me barkun bosh dalin e u buzëqeshin, u duartrokasin atyre që me pagën e shtetit që mendohet se është i përbashkët, jetojnë si sulltanë. Të atyre që rrogën e parë në jetën e tyre e kanë marrë si deputet e ministër, por që menjëherë u ka dhënë shansin të bëjnë pushime në resortet më të shtrenjta të botës, të paguajnë shofer personal... Ku në deklarimin e pasurisë u dalin kursimet dyfish më të mëdha se të ardhurat, e ku shtëpitë dhe tokat e trashëguar në vendet ku nuk shkohet as këmbë, tash kanë vlerën e milionave.
Të papunët nuk janë faktorë, atyre nuk u trembet askush. Pushteti ka frikë vetëm nga soji i vet, që për një apo arsye tjetër ka mbetur pa pushtet dhe është i etur për fuqi politike e ekonomike. Ka frikë edhe nga të punësuarit që flirtojnë herë me njërën e herë me tjetrën parti. Nga mjekët, shumica që punojnë edhe në sektorin publik e edhe në atë privat, dhe që kërcënojnë me grevë nëse nuk u rriten pagat. Nga mësimdhënësit, që janë makineri e madhe votash, që janë ndër më të paguarit në rajon, por që nxjerrin nxënësit më të dobët në botë. Nga gjyqtarët e prokurorët, ndaj të cilëve vijnë kritikat më të ashpra për mungesë profesionalizmi dhe besimi. Atyre që bashkë me policinë, bartin përgjegjësinë kryesore për mospërmbushjen e kriterit të vetëm për liberalizim.
Strukturat që kontrollojnë instrumentet e pushtetit dhe që do të duhej të ndryshonin politikat e zhvillimit ekonomik nuk mund të bëjnë asgjë për të papunët dhe të varfrit – janë vetë të varfër mendërisht.
Nuk janë të aftë të ofrojnë ndihmë konkrete, të ndërmjetësojnë në edukimin e të papunëve dhe që t’u japin drejtim punësimit, vetëpunësimit dhe veprimtarive sipërmarrëse. Ata kanë trashëguar praktikat e shkollës së vjetër, ku sektori publik mbetet prioritet, ku rriten pa kriter pagat, ku mungon llogaridhënia dhe nuk matet performansa. Dhe jo që shkatërrojnë perspektivën e sektorit privat, por ato i konsiderojnë vetëm si burime taksash. Ky “mesazh” prej të padituri, orienton gabimisht të rinjtë. I bind ata se kanë vetëm dy zgjedhje për të gjetur një punë shteti të përhershëm. Ose t’i korruptojnë politikanët ose t’u bëjnë argatin partive politike.
© KOHA. Të gjitha të drejtat janë të rezervuara.

Komentet


Papunesia reale 5-6 %17/04/2018 14:38
Ne Kosove problem eshte mos regjistrimi i te punesuarve ...pra ata qe punoj e por nuk jane te regjistruar......ky numer eshte 350 mije , qe se bashku me te punesuarit e regjistruar nejne totalin e te punesuarve 750 mije ....dhe ky numer e ndryshon teresisht shifren e rrejshme te paunesise ne Kosove.
Nese injorohen te punesuarit pa letra....kjo tregon qe autori qellimisht nuk deshiron me e pa realitetin e te puesuarve..qe eshte shume me i madh se qe shkruhen ne statistikat totalisht te rrejshme.



Shto koment





Posto
</form>


>
Index:<275>
Title:<https://www.koha.net/veshtrime/81623/pazari-i-ndarjes/>
Content:<
Lëvizja Vetëvendosje nuk duhet t’i konsiderojë besimtarë vetëm ata që frekuentojnë tempullin apo që mbajnë në sfond të çdo paraqitjeje publike “zemrën” e partisë. Por as tradhtarë ata që largohen dhe drejtësinë e mbrojnë me logo tjetër. Duhet ta dijë se prurjet e vazhdueshme dhe pa kriter, me qëllim të rritjes së fuqisë së saj, kanë kosto. Manipulimi për përfitim është i dyanshëm dhe kjo duhet të kuptohet si pazar i palëve e assesi ndjenjë e dashurisë për Lëvizjen
Nuk do të humbim kohë vetëm në promovimin e temave, por do të punojmë në zgjidhjen e problemeve. Kjo, pak a shumë, ishte deklarata e njërit nga deputetët e Kuvendit të Kosovës, në ditën që ai dhe disa të tjerë braktisën Vetëvendosjen dhe formuan grupin e pavarur parlamentar prej 12 vetash. Rrugët e ndjekura dhe ritmi i ecjes do të duhej të ishin thelbi i mosmarrëveshjeve në mes “tradhtarëve” dhe “patriotëve” të saj, që kishin zënë fill shumë kohë më parë e që shpërthyen tek në vjeshtën e vitit të kaluar.
Ndarja e Vetëvendosjes është përfundim logjik, ani që largimi i përnjëhershëm i më shumë se një të tretës së deputetëve dhe i dy nga tre kryetarët e komunave nuk i ka bërë vaki asnjë subjekti politik në Kosovë.
Një strukturë heterogjene që insistoi të vendosë rregulla të rrepta, të ngjashme me të majtën ekstreme, është dëshmuar se e ka të pamundur qëndrueshmërinë afatgjate, sidomos në një vend që ka krijuar traditën e të vepruarit plural, jo vetëm organizativ, por edhe të ideve e veprimeve. Ky realitet politik dhe juridik e bën të pamundur një marrëdhënie të tillë sociale e të përgjegjësive çfarë është instaluar ndër vite në Vetëvendosje.
Ajo çfarë e bëri të vështirë bashkëjetesën janë edhe detyrat e shtëpisë, që kërkojnë pastërti, disiplinë, qëndrueshmëri, vetëmohim, besa edhe dije. Me hedh gaz lotsjellës, koktej molotovi, gur e kubëza betoni, me u shkarravitë me dhe nga policë, e me u mbajt me orë e me ditë në qendrat e ndalimit e të paraburgimit, nuk është se e pëlqen secili. Hiç se hiç, kur kjo duhet të bëhet shpesh. E aq më pak në një rrethanë më ndryshe se ajo e provuar nga shqiptarët e Kosovës në vitet ‘80 e ‘90, kur nuk luftoheshin fenomenet si korrupsion, krim i organizuar, kapje, nepotizëm... , por largim nga puna, largim nga shkolla, aparteid, segregacion, vrasje, dhunim, burgim, gjykim e dënim.
Djemtë dhe vajzat që tash kanë krijuar një afirmim publik, qëndrueshmëri ekonomike, një vend pune me të ardhura gati ekuivalente me pagat e vendeve në Perëndim, mundësi të qasjes në vendet e ndryshme të botës për punë e për qejf, me mundësi të rritjes së potencialeve profesionale e afariste, nuk është se shfaqin shumë nevojë të ushqehen nga ideologjitë dhe të frymëzohen nga teoritë filozofike e sociologjike, pos nëse ato prekin zanatet e tyre. Nuk lodhen se si janë konceptuar shteti, kombi, sovraniteti e vetëvendosja. Se si janë luftuar padrejtësitë përgjatë historisë e si janë krijuar heronjtë.
Për t’u shkarravitur në pikë të ditës, pasi të kesh bërë dush të ngrohtë, të kesh ngrënë mëngjes, të kesh pirë dy kafe, t’i kesh postuar disa foto në rrjetet sociale dhe të kesh planifikuar për fund edhe një dalje “shokë e shoqesh” në mbrëmje, duhet të kesh motiv shtesë, përveçse të jesh i pakënaqur me qeverisje. Pra, kjo mund të bëhet më e lehtë vetëm nëse ndihesh i rrezikuar materialisht, i fyer emocionalisht dhe i lënduar fizikisht. Për të mos pasur dilema për veprimet që i ka projektuar partia, të duhet edhe një motiv personal krahas atij kolektiv - dëshirën për të marrë pushtetin dhe për t’i ndëshkuar ata që t’i kanë shkaktuar këto vuajtje.
A kanë bërë mirë ata që ikën pasi siguruan mandatet në Kuvend dhe Komuna nën firmën e VV-së?
Për disa nga drejtuesit e mbetur në parti kjo nuk është shumë e dhimbshme, meqë në mungesë të këtyre autoriteteve mundësitë e promovimit në parti janë më të mëdha. Por, për simpatizantët e kësaj partie, të atyre që kanë mbajtur shpresën se mund ta ndalin të keqen dhe t’i japin kurs të ri drejtimit të shtetit, është goditje e madhe.
Por, pavarësisht “pabesisë”, dhe “lojës së pistë”, pjesa e mbetur e VV-së duhet të tregohet më racionale dhe më e përmbajtur. Edhe Vetëvendosja si koncept nënkupton parimin bazë të të drejtave të njeriut. Pra, nuk i referohet vetëm të drejtës së popujve, por edhe të individëve për të vendosur për fatin e tyre.
Nga kjo premisë është e papranueshme që një subjekt që mban këtë emër t’ua mohojë të drejtën anëtarëve të saj të shfrytëzojnë këtë të drejtë universale. Nëse nuk gjen forcë t’u falënderohet për kontributin, të paktën të mos i fyejë e t’i lëndojë për braktisjen.
Ngase, ikja e një pjese të madhe të protagonistëve politikë mund të përkthehet me reformë. Është mesazh për këtë lëvizje se duhet të heqë dorë nga rregullat e “hekurta” dhe nga pragmatizmi deklarativ. Diskursi “përjashtues” nuk tremb vetëm të fajshmit, por edhe të pafajshmit, e edhe ata që potencialisht mund t’i bashkoheshin asaj.
Veprimet “luftarake” në kohë paqeje e bëjnë të vështirë marrëdhënien sociale brenda partisë. Partia nuk duhet të mburret se për të qenë me të dhe brenda saj të duhet t’i sfidosh trupin, mendjen dhe shpirtin. Përkundrazi. Ajo duhet të jetë vetëm një udhërrëfyes, një urë bashkimi për ata që përqafojnë programin e saj.
Nuk mundet partia t’i cenojë privatësinë askujt për sa kohë që nuk bie ndesh me ligjin, nuk dëmton interesin, së pari të vendit e tek në fund edhe të partisë. Nuk mundet partia të kërkojë nga aktivistët e saj të sakrifikojnë jetën publike në favor të jetës partiake. Organizimi partiak, që edhe ashtu është organizim vullnetar, duket të konsistojë në të drejtën e mbështetësve që të jenë të lirë në ushtrimin e së drejtës për punë, për shoqërim, për investime në karrierë e në ekonomi familjare dhe afariste. T’u lejohet që angazhimi i tyre në parti të jetë sekondar, gati në nivelin e aktiviteteve të lira. Nuk ka kuptim që strukturat e partisë të shtrihen deri në lagje e familje si të ishte rrjet spiunazhi i ngjashëm me ato të sistemeve diktatoriale, dhe kjo shtrirje t’i mbajë “peng” aktivistët. Partisë, aq më tepër që është në opozitë dhe nuk ka hipotekë akuzat për keqqeverisje, nuk i duhen shtabe gjigante për propagandë e as shtabe ku duhet të raportojnë një nga një të gjithë ata që bartin funksione publike.
Partitë demokratike duhet të kenë edhe marrëdhënie të brendshme demokratike. Duhet të ketë pluralizëm të ideve dhe të shprehurit. Do të duhej të ishte krejt normale, madje vlerë e shtuar e një shoqërie demokratike, nëse një deputet të mos ketë gjithmonë qëndrimin e njëjtë me të grupit të tij politik. Do të ishte vlerë e lirisë së të shprehurit kur një deputet përplaset fort në Kuvend me kolegët e partisë së tij. Integriteti i deputetëve, i politikanëve e i aktivistëve fuqizohet vetëm nëse kauzë e tyre është interesi i qytetarit e jo partia.
Lëvizja Vetëvendosje nuk duhet t’i konsiderojë besimtarë vetëm ata që frekuentojnë tempullin apo që mbajnë në sfond të çdo paraqitjeje publike “zemrën” e partisë. Por as tradhtarë ata që largohen dhe drejtësinë e mbrojnë me logo tjetër. Duhet ta dijë se prurjet e vazhdueshme dhe pa kriter, me qëllim të rritjes së fuqisë së saj, kanë kosto. Manipulimi për përfitim është i dyanshëm dhe kjo duhet të kuptohet si pazar i palëve e assesi ndjenjë e dashurisë për lëvizjen.
Për një forcë politike me program dhe vizion nuk çojnë peshë numrat. Mbështetës të saj mund të bëhen edhe ata që nuk i ka në lista.
© KOHA. Të gjitha të drejtat janë të rezervuara.

Komentet


Rinor20/03/2018 16:59
Levizja Vetevendosje nuk eshte parti e atyre qe marrin te ardhura gati te barabarta me te ardhurat e punetoreve ne perendim. Levizja Vetevendoje perfaqson shtresen e varfer dhe te mesme te shoqerise, ata qe ballafaqohen qdo dite me probleme te egzistences ne Kosove. Nuk mund te gjej ndonje term tjeter per ata qe nen siglen e partise i marrin votat dhe pa kaluar nje muaj pas zgjedhjeve e braktisin partine per te themeluar parti te re. Madje kete e bejne ne ate menyre qe sa me shume te demtojne partine ne te cilen kan qene deri tani. Kjo nuk mund te jete tjeter perveq tradhti jo vetem ndaj partise por edhe tradhti ndaj parimeve ne te cilat edhe vet dikur kane besuar.




Ilazi19/03/2018 10:05
te lumte Z.Elmaz.



Shto koment





Posto
</form>


>
Index:<276>
Title:<https://www.koha.net/veshtrime/90236/qeveria-parlamenti-18/>
Content:<
Jam kah rri gëzueshëm që po afrohet Një Maji, sepse kaluan ditë të tëra dhe nuk ndodhi asnjë lloj skandali në Kosovë. Diçka u rralluan festat, mësimdhënësit ndalën grevat, nuk u arrestua kush e as u lirua kush, nuk u gjet fare miu i ngordhur në mish a kifle, nuk pat ndonjë protestë ose kacafytje në media ose Parlament dhe bile nuk pat as ndonjë zë populli, që ngrihet për të mbrojtur veten, tjetrin dhe të mirat e Kosovës që po falen si gurabija për Shën Gjergj.
Skandal + S’ka m’u ndalë
E edhe po të ndodhte farë skandali, nuk është se dikujt do t’i dukej interesant. Çdo çudi zgjat tri ditë, por ne në Kosovë e kemi shkurtuar në dy. Nuk kemi kohë për asgjë, jemi të zënë, full.
Skandal me të deportuarit në Turqi – s’ka dorëheqje; skandal me mishin e kalbur – s’ka dorëheqje; rrahet zyrtari në rrugë, vritet njeriu në shtëpi, fëmijë të vegjël punojnë e lypin rrugëve, shiten barëra pa banderolë, ushqime të skaduara, mungojnë barërat esenciale, mijëra raste presin nëpër gjykata, parashkruhen vepra të rënda penale, lirohen vrasës e hajna, burgosen njerëz politikisht, Telekomi afër falimentimit, pensionet skandaloze dhe, natyrisht, nuk ka asnjë dorëheqje, se jo më largqoftë, ndjekje penale. E pse të ketë? Askush nuk ka faj, gjërat thjesht po ndodhin natyrshëm.
E pra, në një vend ku edhe skandali e ka humbur kaherë virgjërinë, ku nuk ka argumente, fakte, dilema, dyshime, nuk ka turp, pyetje, diskutime, dorëheqje, suspendime, përgjegjësi e kërkim llogari, Qeveria jonë e lavdishme bën vetëm hapa përpara si në marshim.
Si duket këta qeveritarë, fjalën skandal, e kanë kuptuar disi si “S’ka(m’u) ndalë” dhe vazhdojnë ecin e vrapojnë duke shkelur me radhë ligjet, Kushtetutën, njerëzit, miqtë e dikurshëm dhe më së shumti – popullin. Rrëzohen fjalë, rrëzohen premtime, njerëz, lidhje, pleq, fëmijë, familje, nuk ka dert. Edhe Parlamenti ua mban “zhagun” në secilin budallallëk, duke na dhuruar paraprakisht ndonjë telenovelë western me tym e gaz ose emision për të rritur me dialogje erotike për pullë të kuqe +18.
Pastaj dalin ca njerëz me kostume të vizllueshme e mbajnë nja dy fjalë para gazetarëve, “gjendja është e mirë, po punojmë se ata para nesh na e lanë llugë, tash është çdo gjë në rregull, të gjithë jemi të angazhuar deri në fyt” për t’u ngutur dikah thuajse është punë jetë a vdekje dhe për të përfunduar në instagramin e mbrëmjes me shumë foto nga drekat, darkat, stadiumet, fontanat e plazhet e botës. Se Brukseli ma u bë si të thuash, për të dalë për një kafe në kapixhik.
Askush më nuk mund të na akuzojë e përqeshë se gjithë këto gjëra të tmerrshme po ndodhin para syve tanë e rreth nesh, dhe ne po shohim bardh si budallenj dhe nuk po ndërmarrim asgjë. Ishte dimër njerëz, na plasën sytë për pak bardhësi. Na mungoi bora për të mbuluar të palarat si asnjëherë më parë.
Edhe gjenetikishit jemi popull zemërbardhë. Nuk provuam ta okupojmë kurrë askënd. Nuk hymë të parët asnjëherë në luftë. Nuk e duam të huajën për vete. Ama tash, se e vrasim njëri-tjetrin për një copë mur, një traktor dru, një parking, një lopë, një koment Facebooku, një shikim të shtrembër e një xhelozi koti, nuk ka dert. Mund ta fëlliqim, që thonë një dynja, por me shpirt jemi të bardhë e të pastër si loti.
Plus që tani është pranverë dhe gjërat vetvetiu duken rozë, kuq e jeshil. Çdo gjë lulëzon përsëri dhe vazhdueshëm. Lulëzon natyra, lulëzojnë pemët, lulëzon krimi, lulëzon korrupsioni, lulëzon primitivizmi, lulëzon tallavaja, lulëzon krimi kulturor e arsimor. Gjithandej parajsë. Ça keni që nguteni për ato dreq viza thuajse bota po ju pret me tepih të kuq. Ju jeni mirë ku jeni, ju jeni të pasur në shpirt ani pse xhepat i keni thatë. Ju keni liderë për lakmi, legjenda e mitologji, ju jeni pellazgë, ju jeni shqiptarë. Ju nuk jeni asnjëherë të braktisur. Me dekada hani pallavra, rrena, premtime koti, mashtrime e lojëra të pista dhe akoma ankoheni se mbetët popull i uritur. Ja çdo të thotë kur nuk ke pikë mirënjohjeje. Mos harroni sa mirë me qenë shqiptar o hej, ti popull i paepur punëtor!
Një Maji + Nëntë Maji
Plus, tash na erdh edhe Një Maji, bashkë me çallgija e daulle, kur të gjithë së bashku e festojmë Ditën e Punës. Dikush djeg goma, dikush kall plehra, dikush pjek qengja.
Sipas traditës, bashkë me familje, qebapë, skarë e flija, njerëzit tonë pushojnë pas ditëve të lodhshme të punës nëpër fabrika, ferma, ara, shkolla e institucione të tjera. Aq e lartë është përqindja e punësimit dhe niveli i punës në Kosovë, sa nganjëherë po dyshoj mos kemi prejardhje japoneze.
Këta pellazgë, dorën në zemër, kishin pas qenë goxha shëtitës e donzhuanë, ama që gjithkah e kishin pasë lanë nga një gjurmë a pasardhës. Kudo na del o territor o popull me origjinë shqiptare, plot do kalasha e fise parahistorike në kohën e gurit, të cilët sikur ende po presin dikush t’ju tregojë se bota ka evoluar dhe pellazgët janë shndërruar në shqiptarë.
E ndaj po them, pse jo dhe japonezë. Dellin e punës e kemi njësoj. Pastaj Tokio. E qartë ore njerëz, logjikisht Tokio-Toka. Edhe dëshira që të kemi kabinet shumënumërsh qeveritar bashkë me brigadën e zëvendësministrave të kotësisë, tregon se dikur ishim afër një miliardë e fiu. Ndaj tani nuk po adaptohemi si të thuash me këtë punën e numrave, truri na punon me shifrator kinez.
Por, bota na ndau. Ne ishim gjithmonë të bashkuar e e donim njëri-tjetrin, por na ranë mësysh. Një copë atje, një copë këtu, na bënë si harrni i thesit. Gjithmonë me liderë atdhedashës që shitën e dhuruan pa hesap se qëlluan zemërgjerë. Por, bëmë si bëmë, mbetëm ky grusht njerëzish, më të bashkuar se kurrë në një mijë e njëqind parti, ide, fe, kufij,budallaki , tradita e mendime.
Sidoqoftë, të shpresojmë se ia arrijmë disi e e lidhim Një Majin me Nëntë Maj dhe i bëjmë dhjetë ditë pushime. Nuk ka rëndësi se neve Evropa nuk na pranon, me rëndësi është se ne e duam. As ne nuk dëshirojmë më që të pranohemi si pjesë e saj sa për sy e faqe, por sepse e meritojmë. Sepse jemi të denjë, popull pellazgo-iliro-shqiptar.
Një shkrim shkencor diku thoshte se kandilat e detit i mbijetuan evolucionit, sepse janë krijesa pa tru. Merreni me mend sa shpresë i jep kjo Qeverisë sonë dhe popullit, i cili e ndjek pa gojë, verbërisht. Pa gajle, sepse me këtë logjikë do të mbijetojmë edhe mijëra vite të tjera, kolektivisht.
© KOHA. Të gjitha të drejtat janë të rezervuara.

Komentet


Naim30/05/2018 13:13
Good job people , keep your hard work , never give up , we believe on you . 




Hamdi02/05/2018 15:33
Shum e qelluar nga ana jote 



Shto koment





Posto
</form>


>
Index:<277>
Title:<https://www.koha.net/veshtrime/79104/cakorr-ke-mbjelle/>
Content:<
Më në fund ra borë. Kaq e shumëpritur prej të gjithëve, mezi ia doli ta zbardhë tërë vendin për disa ditë, sa për të mos thënë se edhe ajo na harroi si gjithë bota. Megjithatë, paraprakisht është parashikuar që do të zgjasë shkurt, si çdo temë e përditshme kosovare, që zgjon kërshëri e debate ditën e parë, sharje e përçarje në të dytën dhe indiferencë e harresë në të tretën.
Dikur të mësuar me dimra të gjatë e të ftohtë dhe me borë, që nuk shkrihej nga dy muaj rresht, sot na kaplon paniku për tri ditë borë e acar, ndërpritet mësimi për disa ditë, njerëzit frikësohen e deprimohen, bile disa blejnë edhe rezerva ushqimore. Fillojnë reduktimet e rrymës, jo ra Blloku A, jo ra Blloku B, thua se këto blloqe po qëndrojnë varur në gozhda a farë çengeli.
Bile, kjo bardhësi gati që po na duket e panatyrshme tani. Neve që jemi mësuar me të zezat e Kosovës, bardhësia na i vret sytë dhe na jep ndjesi të sikletshme. Tash e pas edhe dordolecët do t’i ndërtojmë me thëngjill, sepse kemi boll. Dua të them se pas këtij dimri pa shije, krejt çka kemi nevojë është një pranverë e vërtetë kosovare.
Telenovela rreth demarkacionit
Sa e sa herë ju ka ndodhur që kur ta hapni televizorin, ju del ajo protagonistja e mërzitshme e telenovelës së quajtur “Nuk kryhem kurrë” dhe sërish ia kris vajit për të njëqindtën herë për dashnorin e tretë, që në fakt del se është burri i vdekur e i ringjallur, i dashnores së tashme të dashnorit të parë. Habiteni se si ndodhi që edhe pas një viti seriali nuk ka përfunduar ende. Por ju pret një befasi akoma më e madhe: jo vetëm që nuk ka përfunduar, por ngjarja nuk ka lëvizur as dy milimetra. Vetëm dashnorët e dashnoret kanë ndryshuar vendet bashkë me intrigat, mënyrat dhe pajisjet për veprim, ndërsa ngjarja dhe lëmshi i krijuar nga vetë protagonistët kanë mbetur po aty ku i keni lënë vite më parë.
Natyrisht, tamam kur mendoni se e keni ndërruar kanalin dhe keni shpëtuar nga kjo katrahurë, ju del përpara seanca e kushedisatë e Parlamentit kosovar dhe tema e demarkacionit. Tani në vend të lotëve të dashnores, ju keni parë seanca me tym lotsjellës, ndërsa nëpër karrige janë ndërruar dashnorët dhe dashnoret me aleancat e tyre të interesit. Tre vjet rrumbullak e shohim këtë telenovelë të bastarduar duke u rreshtuar si popull herë në një anë, e herë në tjetrën, të izoluar në kafazet tona të përditshme.
Fort bukur. Qeveritë tona të lavdishme që kanë ardhur në fron përmes tymit e flakës, asnjëherë nuk po na lënë të mërzitemi. Edhe deputetët po ua mbajnë “zhagun” me të njëjtën muzikë. Seanca ka kuorum, por Qeveria nuk i ka votat. Qeveria i ka votat, por seanca nuk ka kuorum. Seanca përsëri nuk arrin t’i mbledhë deputetët dhe dështon (sepse ardhja e tyre nuk është obligative). Hyjnë e dalin kur kanë qejf. Përsëri caktohet seancë por nuk votohet filan ligji, sepse nuk janë mbledhur votat pro. Herifi dëshiron të shkojë në të sigurt. Të tjerët e kundërshtojnë. Nuk japim tokë dhe pikë! Gjysma e Mitrovicës shkoi, njësoj edhe Graçanica, Liqeni i Ujmanit, Zveçani, Shtërpca e plot të tjera. Por këtë nuk e japim dhe pikë.
Çakorri është i yni. Çakorr, Çakorr, Çakorr! Po pra. Ç’akorr, e ke mbjellë vetë z. president!
Dhe sërish: episod pas episodi telenovela trevjeçare nuk ka të sosur bashkë me durimin e popullit letargjik, ndërsa qeveritarëve nuk u ndalet goja, edhe pse kaherë u ka dalë boja.
U kënaqën duke lozur në kartën e popullit. A thua se po na duan çdo ditë e më shumë. Veç dëgjoni papagallizmat e tyre të përditshëm: “për popullin”, “vullneti i popullit është...”, “...jemi të zgjedhur nga populli...”, “ për këtë popull...”, “më nuk duam që ky popull të vuajë…”.
Au, au, au, sa dhimbshëm, m’u ngjeth mishi në tërësi. Vetëm që s’po marr vesh gjë, për cilin popull po flitet o njerëz, a keni haber gjë? Mos e keni fjalën për popullatën e krijuar rishtas nga zëvendësministrat? Ose popullatën e krijuar nga të punësuarit nëpër institucionet qeveritare? Se për popullin kosovar jo qe besa. Ky popull as po flet gjë, as bën gjë. Rrihe, vidhe, vrite, there...nuk reagon. Është si të thuash si monument durimi diçka, i topitur nga dhimbja, mbase fenomen tipik i viktimës së dashuruar në torturuesin.
Por ama, populli ynë, mos qoftë asgjë tjetër, është shumë bujar. Ua hap dyert hajdutëve brenda e jashtë shtëpisë. U uron mirëseardhje e i vendos në krye të vendit, sepse beson ne mrekulli dhe mirësi aty ku buron e keqja e vazhdueshme.
Megjithatë, me gjithë këtë mrekulli si nëpër përralla, ne ankohemi. Vetëm lajmet e këqija na kënaqin. Thuajse nuk kemi veshë të dëgjojmë çdo ditë deklarata si: “populli i Kosovës e di se ne jemi“... “për Kosovën kemi bërë në luftë e po bëjmë në paqe….“,“ia duan dhe ia duam të mirën Kosovës“ , “ne e kemi sjellë Kosovën afër Evropës“, “Kosova, vend sovran, demokratik dhe i pavarur“, “miqtë tanë po na shpërblejnë për detyrat e suksesshme të shtëpisë”, “ne po e lulëzojmë Kosovën”, “ qytetari i Kosovës është numër një për ne”, “populli e din, na mbështet dhe na do”…
Gjithë këto fjalë në emër të popullit, sa bukur o Zot! Definitivisht Mesia ka zbritur në Tokë dhe për aeroport e ka zgjedhur Kosovën e mjerë. Për ta shpëtuar nga dashakëqijtë e saj.
Parada
E sa jemi popull i lumtur brenda kafazit tonë natyror, u pa gjatë festës së Pavarësisë. Nuk kemi viza të shkojmë nëpër botë? - Punë e madhe! Bota vjen te ne.
U shty edhe seanca solemne në pritje të burrështetasve botërorë, të cilët, prit e prit, prit e prit… më lini t’ia qëlloj: Ups! Nuk erdhën!
E ata që erdhën ishin ca ish-liderë nga rajoni, që u ulën kush ku arriti, meqë vërtet ishte shumë e pakuptimtë, që këta filan njerëz të përmenden e respektohen, para grave, hallave e dajave të liderëve tanë, që veç sa nuk kishin ardhur me tabakë plot llokume e reçel, thua se po mbahej ndonjë syneti shtetërore.
Tutje, parada ishte mesele në vete. Shumë më mbeti pikë që nuk u kishin shtruar tepih të kuq politikanëve tanë, të cilët parakaluan si yje (të shuar) Hollywoodi e ua bënin me dorë atyre pak qytetarëve që u dhuronin ndonjë duartrokitje koti. U rreshtuan duke u shtyrë kush do të dalë në rend të parë, duke i injoruar në tërësi rregullat e protokollit dhe mysafirët e huaj. Pas vonesës së presidentit, ja ku na vjen edhe parada dhjetëminutëshe dhe fjalimi i tij blla-blla plot gabime, për t’u shpërndarë të gjithë nëpër dreka e darka. Kaq ishte.
Po të mos ishte Rita Ora, vështirë se u mor vesh që patëm festë shtetërore jubilare.
E populli sërish si diti, festoi. U kënaq, sepse ishte ditë pushimi. Kush ia mësyu maleve, kush restoranteve, kush nën jastëkët e butë të shtëpisë. Asnjë protestë kundër papunësisë ekstreme (gjersa qeveritarët ia rrisin vetes çdo ditë rrogat e privilegjet), asnjë protestë kundër izolimit para ambasadave ose ndërtesës së Qeverisë, asnjë protestë për mungesën e ligjit, mungesën e kushteve nëpër fakultete, shkolla e spitale.
Për festë nuk protestohet se s’ka lezet! Vetëm hahet, pihet e vallëzohet, derisa secili të nesërmen kthehet në mjerimin e vet.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<278>
Title:<https://www.koha.net/veshtrime/69948/post-paradiso/>
Content:<
Barsoleta shkon disi kështu: Një burrë vdes dhe kur shkon në botën tjetër i ofrohet mundësia të zgjedhë nëse dëshiron të qëndrojë në parajsë ose ferr. Ai kërkon që t’i shohë para se të vendosë përfundimisht dhe së pari viziton parajsën. Sheh mrekulli, fusha tërë gjelbërim e lule, lumenj e burime, qetësi e dashuri. Megjithatë, preferon që t’ia hedhë një sy edhe ferrit. Kur hyn brenda ka çfarë të shohë: Muzikë e vallëzim, pije e hare. Përplot fytyra të njohura në dalldisje, në të qeshura e lumturi. Pije e ushqim sa të duash.
I thotë burri këtij engjëllit, se i pëlqen parajsa shumë, por se ferri i duket shumë më interesant se parajsa monotone: i gjallë, tërheqës, intrigues, interesant. Por, nuk ka kthim më prapa, i thotë ai, gjersa burri nuk lëkundet nga vendimi. Dyert e mëdha mbyllen, ndërsa burri hidhet në vallëzim dhe kënaqësi, dehje e shoqëri.
Dhe pas nja njëzet minutave, tamam kur po kënaqej në maksimum, ndalet muzika dhe del roja me kosë në dorë: “OK, pauza mori fund, kërceni tash të gjithë sërish në flakë”!
 Babagjyshi bën biznes
Po pra njerëz. Edhe festat mbaruan dhe bashkë me to përfunduan edhe muzika, fishekzjarrët e mendimet e lumtura optimiste. Pas një mori rafalësh në ora 24 dhe torturës psikike që na dhanë programet tona “(shk)artistike” me plot muzikë tallava dhe fytyra të çoroditura “këngëtaresh”, secili prej nesh u zgjuam një mëngjes të ri, në një datë dhe vit të ri, por me dëshira të vjetra, që barten nga viti në vit. Sërish iu kthyem jetëve tona të zbrazëta jo me pyetjen: “Si do të jetë ky vit që po vjen?”, por me “Si do ta gjallnojmë edhe këtë vit që po vjen”.
Si zakonisht, Babagjyshi ia huqi edhe sivjet me Kosovën, duke i ngatërruar adresat për dhuratat e tij. Në vend të fëmijëve, e sidomos të atyre të varfër dhe të sëmurë, plaku mjekërbardhë shpërndau pa hesap dhurata për qeverinë: dha kiamet karrige për zëvendëskotësira, miliona euro falas për ambalazhues, pushime të shtrenjta, rritje rrogash, paga për deputetët që pushojnë, udhëtime luksoze, shumicë komunash për minoritete, shtëpi ëndrrash për liderë, ryshfete të majme, vila e banesa bashkë me shpenzime të tjera marramendëse. Dhe, në bazë të cilës rritje ekonomike u rritën rrogat në qeveri Babagjysh i dashur? Asnjërës? Veç pse t’u ka “tekë”? Bash mirë e ke. Edhe ti nuk punon më pa lekë.
Ndërkohë, ka plot fëmijë të sëmurë nën mëshirën e bamirësve, të tjerë rrugëve si lypsarë, pensionistë me paga qesharake dhe veteranë (të vërtetë) lufte në varfëri të skajshme.
Hajt se nuk ka dert. Me rëndësi nuk janë fëmijë e prindër politikanësh. Për vdekatarët e zakonshëm gjendet zgjidhje. Populli është i mirë, zemërgjerë, solidar. Le ta ndajë atë që ka. E ka ndarë dikur edhe për avokatët e “heronjve” të vet nëpër gjyqe ndërkombëtare e jo më për fëmijët e botës. Lum si ne që kemi heronj të gjallë. Ua kemi borxh lekun, shpirtin e vendin. Hajde gëzuar!
E si çdo vit, për festat e fundvitit u dhanë edhe filmat me babadimra, bredha dhe përralla kërshëndellash, kryesisht ku ndonjë njeri i keq, hajn ose egoist, pëson ndonjë atak dhe vdes, për t’iu dhënë në botën tjetër edhe një shans që të kthehet në këtë botë e t’i përmirësojë gabimet e veta.
Auh, paramendoni po të ishte kjo e vërtetë. Sa politikanë a punonjës të korruptuar do të shembeshin si domatet e kalbura natën e Viti të Ri. Por, kur s’e do, s’e do.
Eh, po! Patjetër edhe ai filmi me atë djalin që e harrojnë prindërit në shtëpi (sa edukative) dhe i cili bën një seri sherresh për t’i larguar dy hajnat qesharakë, që kërkojnë me këmbëngulësi e me çdo kusht, të futen brenda shtëpisë. Thua ti, njësoj si disa që i shesin shtatë lëkurë partish, për t’u futur në qeveri. Shumë e bukur! Ama që nuk mund ta heq shpresën se kur ta japin për të tridhjetën herë, do ta vërej edhe ndonjë detaj tjetër që më ka shpëtuar diku në vitin 2000. Megjithatë, nuk ka ndryshim, njësoj si shifrat e papunësisë dhe varfërisë në Kosovë.
Populli tërë vitin e kaluar priti ca ndryshime që nuk erdhën asnjëherë, shpresoi për ditë të mira, por mbeti në terr, dha zemër, por mori shuplakë, deshi ndryshime por nuk ndryshoi fare, kërkoi të ndërrohet ky, ai, qeveria, opozita, gjendja, situata, por nuk provoi asnjëherë që ndryshimet t’i fillojë nga vetvetja. Normalisht. Jemi shumë të mirë për t’u ndryshuar, bile po të ishte e mundur, do klonoheshim secili nga dy.
E kështu, hë se po ndryshon kjo sivjet, hë se po ndryshon ajo. Sivjet po bëhemi me këtë e atë. Jo do të ndryshojë qeveria, jo do të ndryshojë politika kosovare. Jo po na japin sivjet vizat në pranverë, pastaj në verë, pastaj në dimër. Jo po bëhemi me karton të gjelbër, jo po hyjmë në UNESCO. Jo po burgosen të korruptuarit e keqbërësit e tjerë, jo po hiqet ndikimi i politikës mafioze nga gjyqësori, jo po vijnë ditë të mira për pensionistët, po ndërtohen rrokaqiej e salla të operës, shkolla, biblioteka, strehimore, kuzhina popullore, rrugë, spitale.
Kismet edhe ato bëhen. Kur bëhemi ne.
Detyrat e shtëpisë
Sidoqoftë, nuk mund të ankohemi se nuk ndodhi asgjë vitin e kaluar. Gjithë ato zgjedhje parlamentare e komunale, të paraprira me fushata të stërgjata parazgjedhore, gjatë të cilave ujku e delja u bënë miq, ndërsa të gjithë bashkë kundër njëri-tjetrit armiq, na lanë traumë kolektive popullore.
Deputetët taze, një herë morën kohë për t’u përshtatur në karriget e reja, pastaj në foltore e së fundmi bashkë me stinën, ia futën një gjumi dimëror. Tekefundit pse jo. Edhe po nxorën farë ligji, kujt po i hyn ai në punë? Kush e zbaton? Ne jemi popull aq i drejtë sa ligji nuk na duhet fare, ama hiç. Kush dëshiron bëhet dëshmitar, kush dëshiron nuk bëhet edhe nëse thirret. Kush dëshiron e burgosë dikë, kush dëshiron e fal. Më thjesht, ligjin e kemi si lojë hesapi, kush është më i forti. Deputetet i kemi thjesht për dekor. Aq shumë na pëlqejnë sa i paguajmë kot edhe një vit pas kryerjes së mandatit. Eh po. Çështja e vizave dhe qarkullimit të lirë. Kjo temë u bë aq bajate sa edhe fytyrat e liderëve tanë të pasluftës. Ama frikësohet njeriu mos po i dalin përpara edhe kur e hap frigoriferin. Në anën tjetër, bota na tha një herë luftojeni korrupsionin. Tash demarkacionin. Bëni Gjykatën Speciale. Këtë, atë.
Aman Evropë e dashur, mos ke edhe ndonjë kërkesë p.sh. me ia rritë koeficientin e inteligjencës kabinetit qeveritar? E kuptoj kur na kërkoni të falim toka, ta ndryshojmë historinë tonë, hajde ta paguajmë rrymën për serbët, hajde i lëmë serbët (dhe shqiptarë) kriminelë të lirë, por burgosim politikisht shqiptarë. Këto po. E kuptoj. Pa asnjë problem.
Por mos na thuaj të mos vjedhim, të mos e vrasim njëri-tjetrin, të mos korruptohemi e të mos fusim stërkambca njëri-tjetrit. Mos kërko të na ndryshosh gjenetikisht, dreqi e marrtë! Kur është boll-boll. Mos ia tepro allahile!
Plus, fqinjët tanë aq po na duan, sa secili po lufton të na ketë për vete. Herë jemi të Shqipërisë, herë të Serbisë, të Malit të Zi e veç të vetes nuk jemi. Aq shumë na duan përreth sa po na mbajnë të mbyllur rreth e përqark se mos po na ngjan gjë. Jemi të vegjël ende, të papjekur, ku dimë ne të udhëtojmë vetëm nëpër botë pa na kapur dikush për dore.
Tekefundit nuk edhe aq zor të merret viza. Ne jemi aq të kulturuar sa të mos protestojmë para ambasadave, por nuk përtojmë të presim me orë të tëra deri të na vijë radha për të aplikuar. Plus nuk është kah na shkohet askund. Jemi mirë këtu ku jemi, në Kosovën tonë të zhvilluar e të lulëzuar. Parajsë e vërtetë.
OK, Viti i ri kaloi, tash vazhdoni dhe jetoni në këtë tokë të mallkuar.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<279>
Title:<https://www.koha.net/veshtrime/102151/skenderbeu-per-nje-cope-shqiperi-i-luftoi-te-gjithe/>
Content:<
Jo vetëm njohuritë që vijnë nga hapësira kohore e 500-vjetorit deri te 550-vjetori i Gjergj Kastriotit – Skënderbeut (vitet 1968-2018), për elitën intelektuale, por edhe për njeriun mesatar të kombit tonë, disa gjera që kanë të bëjnë me origjinën, jetën, veprën e vdekjen e Skënderbeut, nuk do të duhej të bëheshin tema debati e ridebati, pasi shkenca e historisë jo vetëm shqiptare i ka konfirmuar e argumentuar disa gjëra shumë mirë.
Natyrisht, këtu e kam fjalën për njerëzit që kanë lexuar së paku veprat e katër-pesë autorëve (studiuesve) seriozë të jetës e të veprës së Skënderbeut, qofshin ata autorë shqiptarë apo të huaj. Madje mund të them se cilido që e ka lexuar me vëmendje veprën e Marin Barletit, studimet e Aleks Budës dhe veprën e Kristo Frashërit, pa përfshirë veprat poetike të De Rades e të Naim Frashërit, do të duhej të bindeshin se Skënderbeu është shqiptar e bir shqiptari si nga baba, po ashtu edhe nga nëna, se emrat e prindërve jo vetëm të Skënderbeut në shekullin XV, por edhe emrat e shumicës së shqiptarëve sot, po të shikohen, nuk përcaktojnë kombin shqiptar dhe për pasojë, secilit shqiptar mund t’ia kontestojmë qenien kombëtare.
Kështu, mendoj se sorollatja e disa të “diturve” për çdo gjë apo të specifikuar si historianë a politikanë, rreth emrit të nënës së Skënderbeut, Vojsavës s’janë gjë tjetër veçse megalomani për dukje intelektuale. Jo vetëm emrat e banorëve të Pollogut të shekullit XV, por edhe emrat e shqiptarëve të Kosovës dhe të gjithë hapësirës së shqiptarëve të kohës, e cila njihej si Epir, Maqedoni, Arbëri e Dardani (Kosovë), po të shikohen emrat, ata nuk përcaktojnë etninë e as kombin e mëvonshëm. Gjendja në këtë fushë, në fushën e emrave nuk është më e mirë as sot e kësaj dite. Edhe më herët nga autorë antikë, madje edhe Marlin Barleti, shqiptarët i quan me tre emra: epirotas, maqedonas e arbërorë. Shkurt, hapësirat e përmendura denbabaden kanë qenë të banuara me shqiptarë.
Gjithashtu edhe një çështje tjetër, që është bërë e diskutueshme viteve të fundit, është edhe më anakronike, teksa Skënderbeut i mohohet lufta për Atdheun e tij, popullin e tij dhe etninë e tij, duke ia dhënë e lënë luftës çlirimtare të epirotasve (shqiptarëve) vetëm rolin e një kryqëzate, edhe pse lufta zhvillohej në një ambient tjetër kulturor edhe në Evropën e kohës. E gjithë kjo me arsyetimin se në shekullin XV nuk ishin formuar kombet në kuptimin e shekullit XIX! Trajtimi i luftës së Skënderbeut vetëm si kryqëzatë apo përpjekja për një trajtim të tillë jo vetëm që nuk është trajtim shkencor, por është përpjekje për trajtim foshnjor i një lufte të lavdishme të popullit shqiptar. Duhet të thuhet se një përpjekje e tillë nuk ka ndodhur as në shekujt XV-XVI e tëmos flasim për shekujt XVIII, XIX e në nëntë dekadat e shekullit XX.
Për këtë pa dyshim ka shumë dëshmi, përveç tjerash, meqenëse vetë shekulli XV nuk njihet në asnjë historiografi si shekull kryqëzate, por si shekull i lulëzimit të Humanizmit dhe të Renesancës, shekull i reformave të mëdha shoqërore. Shikuar vetëm në këtë kënd, përpjekja për t’i dhënë luftës së shqiptarëvetë udhëhequr nga Skënderbeu karakter tjetër, tingëllon tepër anakronike, kur qendra që do të duhej së paku ta ndihmonte “kryqëzatën”, ajo ishte treguar e kursyer, për të mos thënë shpërfillëse për ta ndihmuar Skënderbeun! Për më tepër, Skënderbeu me ushtarët e tij ka luftuar edhe kundër Republikës së Venedikut, ka ndërhyrë në luftimet e mbretërve në Italinë e Jugut dhe vasalëve serbë të sulltanëve osmanë në Gadishullin Ilirik. Që të gjithë ishin të krishterë. Vetë Evropa e kohës i kishte tejkaluar luftërat e kryqëzatave, pasi një gjë të tillë nuk e bëri as për ta mbrojtur qendrën e dytë të krishterimit – Konstantinopojën (1453). Dhe jo vetëm kaq, por në fund të vitit 1466 (nëntor) e në fillim të vitit 1467 (shkurt), Skënderbeu ishte në Napoli dhe Vatikan (Romë), për të kërkuar ndihmë, por edhe pse Papati kishte grumbulluar para për kryqëzatën, Skënderbeun nuk e ndihmuan pasi Papa “shpenzimet e para do t’i bënte për të siguruar shtëpinë e vet” (K. Frashëri: Skënderbeu – jeta dhe vepra, faqe 448). Sipas L. de Pesaros: “Skënderbeu u nis sot i dëshpëruar, se kardinalit që i dhuroi 200 dukatë", ai (Skënderbeu nën. J. K) i tha me ironi se "tani e tutje duhej t’i bënte luftë Kishës më tepër se sulltanit” (po aty, faqe 450). Kjo politikë e mos interesimit nuk ishte vetëm e Papatit, por ishte edhe e Napolit dhe e Venedikut, edhe pse Skënderbeu nuk ishte shkuar atje për të kërkuar para për salltanet a për të “blerë mercenarë”, por për t’i siguruar gjërat më të nevojshme për jetë e luftë, gjëra që shqiptarët i kishin humbur duke e mbrojtur atdheun dhe Evropën nga invazioni osman me jetët dhe gjakun e derdhur të epirotasve (shqiptarëve) të kohës.
Pas atij udhëtimi dëshpërues për bashkatdhetarët dhe Skënderbeun nuk mbeti tjetër rrugë veçse t’i bashkonin forcat arbërore në mbrojtje të atdheut. Kjo bëri siç thotë Kristo Frashëri, që Lekë Dukagjini të bashkohej me Skënderbeun e t’i bëhej dora e djathtë e tij.


Komentet

Shto koment





Posto
</form>


>
Index:<280>
Title:<https://www.koha.net/sport/102913/presidenca-dekoron-fadil-vokrrin-me-medaljen-jubilare-te-dhjetevjetorit-te-pavaresise/>
Content:<
Presidenti i Kosovës, Hashim Thaçi, e ka dekoruar me Medaljen Presidenciale Jubilare të Dhjetëvjetorit të Pavarësisë, pas vdekjes, ish-kryetarin e Federatës së Futbollit të Kosovës, Fadil Vokrrin.
Me motivacion kontributin e dhënë të Fadil Vokrrit për promovimin e sportit kosovar në botë dhe për anëtarësimin në UEFA dhe FIFA, presidenti dekoratën ua ka dorëzuar bashkëshortes dhe dy djemve të Vokrrit.
Thaçi ka thënë se vdekja e Fadil Vokrrit ishte një humbje e madhe për familjen, bashkëpunëtorët, qytetarët dhe sportin kosovar.
“Aty ku ishte Fadili, ishte fytyra e Kosovës. Të gjithë jemi të pikëlluar me vdekjen e Fadilit, por në të njëjtën kohë jemi krenarë për rolin e tij historik në promovimin e Kosovës në botë”, ka thënë presidenti Thaçi.
Kreu i shtetit ka shtuar se në kohërat më të rëndësishme, Fadil Vokrri ka ndihmuar në zhvillimin e futbollit dhe në ngritjen e imazhit të Kosovës në botë.
>
Index:<281>
Title:<https://www.koha.net/boterori-2018/102914/low-mbetet-perzgjedhes-i-gjermanise/>
Content:<
Joachim Low do të mbesë përzgjedhës i Gjermanisë të paktën deri në vitin 2022, pavarësisht se u eliminua nga Botërori qysh në fazën e grupeve.
“Die Mannschaft” dështuan të kalojnë Grupin F duke u eliminuar me vetëm tri pikë të grumbulluara pas tri ndeshjeve.
Presidenti i Federatës Gjermane të Futbollit, Reinhard Grindel, ka thënë se pozita e Lowit është e sigurt pavarësisht asaj që ka ndodhur në Rusi.
Low ka nënshkruar kontratë të re me Gjermaninë pak para Botërorit dhe, sipas “SkySports”, nuk është në plan që të shkarkohet.
Gjermania në shtator kthehet me kampanjën e re kualifikuese për Euro 2020.
>
Index:<282>
Title:<https://www.koha.net/sport/102915/juve-i-ofron-ronaldos-30-milione-euro-ne-vit/>
Content:<
Sipas gazetës spanjolle “Marca”, Juventusi i ka ofruar Cristiano Ronaldos pagë 30 milionë euro në vit për t’u larguar nga Real Madridi.
Juventusi raportohet se i ka ofruar Ronaldos kontratë katërvjeçare dhe se tashmë ka kontaktuar me Realin për të arritur marrëveshje.
Ronaldo ka një klauzolë një miliard euro në kontratë, por ajo mendohet se është ulur për klubet që s’janë “rivale direkt”. Nuk dihet nëse Juventusi hyn në këtë kategori.
“Marca” raporton se Reali nuk ka qëllim ta mbajë Ronaldon e pakënaqur, që tashmë thuhet se ka marrëveshje verbale me Zonjën e Vjetër.
>
Index:<283>
Title:<https://www.koha.net/sport/102661/sot-shenohet-dita-boterore-e-gazetareve-te-sportit/>
Content:<
Në botë ka shumë ngjarje sportive që njerëzit i përcjellin me pasion. Falë gazetarëve të sportit, miliona fansa në gjithë botën marrin informacione për klubin apo sportin e preferuar.
Dita Botërore e Gazetarëve të Sportit shënohet me 2 korrik, për të njohur kontributin e gazetarëve në promovimin e sportit. Kjo ditë është zgjedhur për shkak të rëndësisë që ka si data kur është themeluar Shoqata Botërore e mediave të Sportit, në vitin 1924, transmeton ksp.
Kjo ditë festohet për t’u dhënë vullnet gazetarëve të sportit që të vazhdojnë punën e tyre profesionale dhe të rëndësishme.
>
Index:<284>
Title:<https://www.koha.net/boterori-2018/102919/rikthimet-me-te-medha-ne-kampionatet-boterore/>
Content:<
Mbrëmë Belgjika dhe Japonia, kanë zhvilluar njërën prej ndeshjeve më të bukura të Botërorit, ku në fund kombëtarja evropiane arriti të fitonte 3-2.
Por rrugëtimi i belgëve ishte shumë i vështirë pasi në pjesën e dytë ata u gjendën në disavantazh prej dy golash, por me vendosmërinë dhe dëshirën për fitore arritën që fillimisht të barazonin, kurse në minutën e 94-të realizuan golin e fitores.
Në historinë e Kampionateve Botërore ka pasur shumë ndeshje të tilla, kur janë kthyer rezultatet:
Portugalia – Koreja e Veriut, 1966
Çerekfinalja e Botërorit 1966 që mbahej në Angli. Koreja e Veriut kishte befasuar portugezët duke avancuar 3-0 pas 25 minutash lojë. Por Portugalia e prirë nga legjenda Eusebio me dy gola të shpejtë, ia doli që të zbuste në 3-2 disavantazhin qysh në pjesën e parë. Edhe në 45 minutat e dyta ishte Eusebio me dy gola të tjerë që kaloi në epërsi Portugalinë, kurse rezultatin përfundimtar 5-3 e vulosi Jose Agusto.
Gjermania – Anglia, 1970
Botërori i vitit 1970 i mbajtur në Meksikë. Anglia vinte si kampione aktuale e Botës, ku kishte mposhtur pikërisht Gjermaninë në finale. Gjermanët ia dolën që të hakmerreshin, madje duke rikthyer disavantazhin prej dy golash. Franz Beckenbauer (68’) dhe Uwe Seeler (76’), e çuan lojën në vazhdime. Në kohën shtesë, golashënuesi më i mirë i atij Botërori, Gerd Muller (10 gola), kaloi në epërsi gjermanët 3-2, që më pas u kualifikuan tutje.
Gjermania – Hungaria, 1954
Në Botërorin e 1954 të organizuar nga Zvicra, gjermanët do të ndesheshin me favoritin e atij turneu, Hungarinë. Ishin hungarezët që vetëm pas tetë minutash lojë, kryesonin 2-0, por dy gola të shpejtë të gjermanëve, në minutat 10’ dhe 18’, barazuan rezultatin. Gjashtë minuta para përfundimit të takimit, Gjermania realizonte edhe njëherë për fitoren 3-2 dhe titullin e parë të kampionit të Botës në histori të këtij shteti.
Gjermania – Franca, 1982
Është përsëri Gjermania. Shpirti luftarak që i bënë të dallohen nga të tjerët, edhe në Botërorin e vitit 1982 të mbajtur në Spanjë, ka sjell njërën prej ndeshjeve më interesante në histori, ku sërish protagonist ishin gjermanët. Koha e rregullt kishte përfunduar 1-1, kurse në vazhdime, Franca kishte realizuar dy gola të shpejtë për të avancuar 3-1. Por në vazhdimin e dytë, gjermanët ishin rikthyer edhe njëherë duke realizuar dy gola, për ta çuar ndeshjen në penallti. Pas ekzekutimit të 11-metërshave, Gjermania kishte kaluar tutje.
>
Index:<285>
Title:<https://www.koha.net/sport/103024/i-riu-krasniqi-nenshkruan-kontrate-profesionale-me-zyrihun/>
Content:<
Pas Simon Sohm, dje Bledian Krasniqi nënshkroi kontratën e tij të parë profesionale në klubin e qytetit të Zyrihut të Zvicrës.
Në zyrën e presidentit të FCZ, Ancillo Canepa, 17-vjeçari nënshkroi një kontratë trevjeçare deri në qershor të vitit 2021.
Krasniqi ka kaluar nëpër të gjithë Akademinë e FCZ dhe tani është duke ushtruar në përgatitjen e verës me ekipin e Fanion. Debutimi i tij në ekipin e parë i dha mesfushorit qendror në fund të marsit 2018 në një ndeshje miqësore kundër FC Aarau. Në premierën e tij, U17 zviceran i vogël ndërkombëtar gjithashtu shënoi një gol, ku ai shndërroi një penallti, raportohet në faqen zyrtare të ekipit të kryeqytetit zviceran .
"FC Zurih uron Bledian Krasniqin për kontratën e tij të parë profesionale dhe i dëshiron atij sukses të vazhdueshëm", thuhet në faqen zyrtare te FCZ.
>
Index:<286>
Title:<https://www.koha.net/sport/103013/klubi-grek-pasi-kishte-arritur-marreveshje-per-transferim-te-mesfushorit-shqiptar-anulon-ate-per-shkak-te-shqiponjes/>
Content:<
Vetëm, pak ditë më parë, klubi grek i Superligës, AEL Larissa kishte njoftuar në faqen e tij zyrtare se kishte arritur marrëveshjen për transferimin e mesfushorit shqiptar, Idriz Batha.
Gjithsesi duket se gjithçka është anuluar tashmë dhe ish kapiteni i Partizanit do të duhet të kërkojë për një tjetër skuadër u të vijojë karrierën, transmeton tch.
Besojeni ose jo, por shkaku kryesor i anulimit të marrëveshjes ka qenë një foto në internet e mesfushorit, që shfaqet duke bërë me duar shqiponjën dykrenare të flamurit shqiptar.
Kjo sqarohet edhe në tekstin e mesazhit që drejtori sportiv i klubit grek, i ka dërguar menaxherit të futbollistit, ku e njofton për anulimin e marrëveshjes.
“Arsyeja kryesore e prishjes së kësaj marrëveshjeje është se ne kemi parë një foto të lojtarit në internet, ku bën me duar simbolin e Shqipërisë së Madhe. Kjo është diçka e papranueshme për ne sepse kemi shumë lojtarë serbë në skuadër dhe për më tepër, Shqipëria e Madhe përfshin pjesë nga Rajoni i Maqedonisë në Greqi, gjë që zhgënjen edhe fansat tanë”, thuhet mes të tjerash në mesazhin e drejtorit të AEL Larissas, Vassilis Vanis.

>
Index:<287>
Title:<https://www.koha.net/boterori-2018/102974/shqiponjat-me-zvicren-eliminohen-nga-boterori/>
Content:<
Granit Xhaka, Xherdan Shaqiri, Blerim Xhemajli dhe Valon Behrami, së bashku me Zvicrën janë eliminuar nga Kampionati Botëror, pasi humbën kundër Suedisë.
Suedia me një gol të Emil Forsbergut siguruan çerekfinalen për herë të parë pas 24 vjetësh.
Xhaka e Shaqiri e bën lajm Zvicrën në këtë Botëror shkaku i festës me “shqiponjë” në fitoren 2 me 1 ndaj Serbisë, duke ngjallë reagime të mëdha me simbolin shqiptar.
Suedia në çerekfinale e pret fituesin e takimit të sotëm Angli – Kolumbi.

Suedia kalon në epërsi me autogolin e Akanjit
Mbrojtësi Manuel Akanji ka realizuar gol në portën e vet, duke ia dhuruar epërsinë Suedisë në përballjen kundër Zvicrës.
Kur po zhvillohej minuta e 66 Emil Forsberg gjeti hapësirë për të goditur nga zona dhe gjuajtjen e tij e devijoi në portën e Sommerit mbrojtësi zviceran.

Suedia dhe Zvicra mbyllin pjesën e parë me raste të humbura
Pjesa e parë e ndeshjes Suedi – Zvicër është mbyllur pa gola pas shpërdorimeve të rasteve nga të dy përfaqësueset.
Portieri Yann Sommer shpëtoi Zvicrën në minutën e 28 kur priti gjuajtjen e Marcus Bergut ndërsa Albin Ekdal gjuajti pak metra nga korniza e portës pas harkimit të Mikael Lustigut në minutën e 41.
Edhe Zvicra ka mundur shumë lehtë të kalojë në epërsi sikur Blerim Xhemajli të shndërronte në gol një pasim të pranuar nga ana e majtë, por goditja e tij ishte aq e fuqishme sa shkoi disa metra mbi portë.
>
Index:<288>
Title:<https://www.koha.net/boterori-2018/102839/pas-fitores-shokuese-te-rusise-moska-po-pastron-rremujen-e-festes-se-madhe/>
Content:<
Punëtori i qytetit të Moskës, Nikolai Bardayev nuk ka festuar fitoren shokuese të Rusisë ndaj Spanjës të dielën, që dërgoi rusët në rrugë për të festuar. Ai ishte tepër i zënë për të pastruar rrëmujën e krijuar nga festa.
Pas një nate me plotë festë pasi Rusia arriti në çerekfinale të Kupës së Botës në futboll, stafi i pastrimit të hënën në mëngjes është dashur të merret me një mal me mbeturina, mbeturina të duhanit dhe gota të thyera, që janë lënë prapa nga festimi i madh.
Në një rrugë të këmbësorëve prapa teatrit Bolshoi, një kamion u largua me 21 qese të zeza të mbushura me bërllok. Era e birrës dhe urinës mund të nuhatej edhe në ajrin e mëngjesit.
“Unë kam punuar në këtë punë për dy vjet dhe kurrë nuk kam parë diçka të tillë”, thotë Bardayev, ndërsa bënë pushim pak. “Mendoj se është e lidhur me fitoren e Rusisë natën e kaluar, por edhe me edukimin e njerëzve”... (Më gjerësisht lexoni në Koha Ditore)
>
Index:<289>
Title:<https://www.koha.net/boterori-2018/102958/hajde-zvicer-gazeta-helvete-flet-shqip-para-ndeshjes-me-suedine/>
Content:<
Gazeta e mirënjohur Zvicerane, Tages Ainziger ka bëre një reportazh në Kosovë, vendi prej të cilit e kanë prejardhjen yjet më të mëdhenj të kombëtares zvicerane të futbollit, në prag të ndeshjes së një tetës së finale Zvicër-Suedi.
“Hajde Zvicër. Kështu thërrasin banorët e këtij fshati”, shkruan “Tagesanzeiger” në tekstin për fshatin Zhegër, fshat nga i cili e ka prejardhjen Xherdan Shaqiri, raporton Ina.
Në këtë reportazh gjerë e gjatë shkruhet për euforinë që mbretëron te shqiptarët para kësaj ndeshje, të cilët me zemër mbështesin kombëtaren zvicerane, sikurse të jetë kombëtarja e tyre.
Kjo përballje do t’i japë të drejtën njërën mes Suedisë dhe Zvicrës që të sfidojnë në çerekfinale, fituesen e çiftit Angli-Kolumbi. Një kualifikim mes tetë më të mirave të botës, do ta ndihmonte Zvicrën të barazonte rezultatin më të mirë të arritur nga ata në një Kupë të Botës, të regjistruar në Botërorin e zhvilluar në shtëpi në 1954-ën. Suedia, nga ana tjetër, mund të krenohet për një finale të luajtur në Kupën e Botës, në 1958-ën.
Ndërkohë, për sa i takon formacioneve të mundshme, nuk ka dyshim se sfida kryesore në distancë do të jetë ajo mes suedezit Emil Peter Forsberg, sulmuesi i talentuar i krahut, që luan me Leipzig (39 ndeshje dhe 6 gola me kombëtaren) dhe zviceranit (me origjinë shqiptare) Xherdan Shaqiri, ish-lojtari i Bayern Munich, Inter që tani luan me Stoke Cityn.
Para se të shënonte tre gola kundër Meksikës, Suedia nuk kishte arritur të realizonte dy ose më shumë gola në 11 ndeshjet e mëparshme. Në të gjitha ndeshjet e Zvicrës në këtë Botëror, janë shënuar gola nga të dy ekipet. Kjo do të jetë ndeshja e 50-të e Suedisë në Kupën e Botës, kombëtarja e 11-të që e arrin këtë shifër.
>
Index:<290>
Title:<https://www.koha.net/boterori-2018/102953/formacionet-zyrtare-suedi-ndash-zvicer/>
Content:<
Katër futbollistë shqiptarë do të luajnë nga fillimi për Zvicrën në 1/8 e finales ndaj Suedisë.
Granit Xhaka, Valon Behrami, Xherdan Shaqiri e Blerim Xhemaili nisin nga fillimi ndeshjen që përcakton çerekfinalistin e parafundit të Kampionatit Botëror.
Takimi nis në orën 16:00.
Këto janë formacionet:

>
Index:<291>
Title:<https://www.koha.net/sport/102947/lazio-kompleton-transferimin-e-berishes/>
Content:<
Lazio ka kompletuar transferimin e mesfushorit të Kosovës, Valon Berisha.
Berisha ka kaluar te klubi italian nga Salzburgu i Austrisë.
Ai ka nënshkruar kontratë pesëvjeçare me gjigantin italian.
>
Index:<292>
Title:<https://www.koha.net/sport/102941/prishtina-ne-ligen-e-kampioneve/>
Content:<
Sigal Prishtina do të marrë pjesë edhe sivjet në Ligën e Kampionëve në basketboll.
Edhe pse kampion u shpall Bashkimi, është Prishtina ajo që do të përfaqësojë Kosovën në Ligën e Kampionëve. Kjo është hera e dytë që Prishtina merr pjesë në këtë garë.
Prishtina do të jetë pjesë e raundit të parë kualifikues.
Shorti për këtë fazë do të hedhet më 11 korrik në Zvicër.
Në edicionin e kaluar, Prishtina u eliminua në fazën e parë eliminatore të grupeve për të vazhduar në fazën e grupeve të FIBA Europe Cup.

>
Index:<293>
Title:<https://www.koha.net/everest-lajme/24158/alpinistet-hasanramaj-e-mula-i-dorezojne-grupit-koha-flamurin-qe-u-valevit-ne-everest/>
Content:<
Në një ceremoni që është organizuar në redaksinë e Kohës Ditore, të enjten, dy alpinistët e Klubit Alpin Prishtina – KAP, Nazmi Hasanramaj dhe Arineta Mula i kanë dorëzuar drejtoreshës menaxhuese të Grupit KOHA, Flaka Surroi, flamurin të cilin e ngritën në majën e botës.
Flamuri i bardhë me katër shkronja të kuqe të KOHA-s, u ngrit bashkë me flamurin shtetëror të Kosovës, atë kombëtar dhe flamurin e KAP-it, në Everest në mëngjesin e 22 majit.
Grupi Koha ka qenë sponsor media i ekspeditës historike të Kosovës në Everest, e cila zgjati 66 ditë.
Detaje të tjera nga kjo ceremoni do të mund të lexoni në numrin e nesërm të Kohës Ditore.

 
>
Index:<294>
Title:<https://www.koha.net/everest-lajme/24020/rrefimi-per-66-ditet-historike-te-alpinizmit-kosovar/>
Content:<
Treqind e kusur metra pa mbërritur në majë të Everestit, Nazmi Hasanramajn e Arineta Mulën i kishte mbërthyer një ngrohtësi shpirtërore - e mirëseardhur për të balancuar të ftohtin ekstrem në kulm të botës.
Në rreth 8.500 metra lartësi mbidetare ata ndjenë se misioni i tyre për të pushtuar majën më të lartë në botë është punë e kryer, shkruan sot Koha Ditore.
Dielli që po shfaqej në lindje të Tibetit në mëngjesin e 22 majit, e forcoi këtë bindje dhe u dha forcë shtesë për të ngjitur edhe metrat e fundit deri në majë të Everestit (8.848 m\lmd), për t&#39;u bërë grupi i parë alpin nga Kosova që arriti këtë sukses.
Ngjitja finale, nga kampi C4 deri në majë zgjati hiç më pak se dhjetë orë. Ata vazhdimisht po ngjiteshin, po lëviznin hap pas hapi, lart e më lart, pasi ndalja për pushim mund të përkthehet edhe në vdekje. (Rrëfimin e dy alpinistëve kosovarë mund ta lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<295>
Title:<https://www.koha.net/everest-video/23412/kosova-ne-everest-ne-sport-total/>
Content:<
Alpinistët e KAP-it që pushtuan Everestin sjellin një pjesë të rrëfimit të tyre në Sport Total.
>
Index:<296>
Title:<https://www.koha.net/everest-lajme/22324/alpinistet-kosovare-krenare-per-pushtimin-e-everestit/>
Content:<
Dy alpinistët kosovarë që me Ekspeditën Kosovare arritën të pushtojnë majën më të lartë të botës, Everestin, thonë se janë shumë krenarë për të arriturën e tyre.
Në konferencën për shtyp me të arritur në Kosovë, Nazmi Hasanramaj dhe Arineta Mula nga Klubi Alpin Prishtina kanë thënë se ishin shumë të emocionuar për këtë të arritur.
“Jemi krenar për gjithçka. Jemi shumë krenarë për përkrahjen tuaj. Pa ju s’do të ishim atje”, ka thënë Hasanramaj.
Mula ka ndarë një moment të veçantë nga pushtimi i Everestit. Ka treguar se Hasanramaj e kishte pritur para majës për ta lënë që ajo e para të arrinte në majën më të lartë të botës.
Të dy janë shprehur të mërzitur që këtë Ekspeditë e nisën dhe e përfunduan vetëm me dy alpinistë. Dy alpinistët tjerë nuk ishin nisur për shkak të mungesë së financave.
>
Index:<297>
Title:<https://www.koha.net/everest-lajme/22321/fjalet-e-para-te-alpinisteve-ne-kosove-pas-rikthimit-nga-everesti/>
Content:<
Dy alpinistët kosovarë që pushtuan më 22 maj majën më të lartë të Everestit, Arineta Mula dhe Nazmi Hasanramaj, janë rikthyer në vendlindje.
Menjëherë pas aterrimit ata kanë përshkruar momentin e arritjes së majës më të lartë në Botë në një deklaratë që transmetohet ekskluzivisht në KOHA.
“Interesant sepse nuk shihej nga larg hiq se ku është maja. Vazhdimisht ecnim e nuk e dinim çka po na pret. Shumë interesante. Vazhdimisht me maskë të oksigjenit”, ka thënë Mula, ndërsa Hasanramaj ka shtuar se gjithçka funksionoi si grup. “E gjithë kjo e arritur ishte falë bashkëpunimit të fortë si grup”.
>
Index:<298>
Title:<https://www.koha.net/everest-lajme/22318/rikthehen-ne-kosove-dy-alpinistet-qe-pushtuan-everestin/>
Content:<
Dy alpinistët kosovarë të Klubit Alpin Prishtina, Nazmi Hasanramaj dhe Arineta Mula, janë kthyer në Kosovë pas përfundimit me sukses të Ekspeditës së Kosovës në Everest.
Shumë qytetarë i kanë pritur dy pushtuesit e Everestit në Aeroportin Ndërkombëtar të Prishtinës.
Aty pritet të mbahet edhe një konferencë për shtyp nga anëtarët e ekspeditës.
Hasanramaj e Mula kishin pushtuar majën më të lartë të botës, 8848 metra lartësi mbidetare, më 22 maj. Ekspedita e tyre zgjati 66 ditë.
>
Index:<299>
Title:<https://www.koha.net/everest-lajme/22179/ekspedita-kosova-ne-everest-kthehet-ne-shtepi-ndash-dita-66/>
Content:<
Pas përfundimit të suksesshëm të Ekspeditës së Kosovës në Everest, alpinistët e Klubit Alpin Prishtina, Nazmi Hasanramaj dhe Arineta Mula, sot kthehen në Kosovë.
Klubi Alpin Prishtina u ka bërë ftese miqve dhe dashamirëve që të dalin t’i presin anëtarët e ekspeditës nga ora 19:45 (në terminalin e vjetër), kur pritet të aterrojë aeroplani me të cilin do të kthehen. Për këtë rast është siguruar edhe transporti falas me autobusë që do të nisen nga parkingu te Pallati i Rinisë në orën 18:30.
Pas arritjes në aeroport, është paraparë edhe konferenca për shtyp e anëtarëve të ekspeditës.
>
Index:<300>
Title:<https://www.koha.net/everest-lajme/22115/kthimi-nga-everesti-ne-shtepi/>
Content:<
Ecën gjatë për të mbërritur majën më të lartë në botë, Mount Everest.
Me një buxhet simbolik e pa luks dy alpinistët kosovarë, Nazmi Hasanramaj dhe Arineta Mula, më 22 maj, u ngjitën në 8848 metra lartësi mbidetare, në Ekspeditën që zgjati 66 ditë.
Alpinistët që çuan Kosovën në kulmin e botës po kthehen në shtëpi.
Direkt nga aeroporti “Adem Jashari”, në TV ARTA dhe portalin KOHA.NET vjen specialja për alpinistët e Klubit Alpin Prishtina.
Të mërkurën nga ora 19 e 45 minuta.
>
Index:<301>
Title:<https://www.koha.net/everest-lajme/21581/alpinistet-kosovare-ecen-ne-kembe-deri-ne-lukla-dita-63/>
Content:<
Pas pushtimit të Everestit, më 22 maj 2017, dhe kthimit në Kampin Bazë më 24 maj, alpinistët e Ekspeditës së Kosovës, Nazmi Hasanramaj dhe Arineta Mula, u nisën këmbë nga Kampi Bazë për në qytezën e Luklas, ku kanë mbërritur sot pas shtegtimit 65 kilometërsh.
Pas qëndrimit dyditor në Kampin Bazë, ku janë këndellur nga lartësia e madhe mbidetare dhe mundi i ngjitjes së majës më të lartë në botë, alpinistët më 26 maj u nisën nga Kampi Bazë për në Dingboche, ku kaluan natën e parë jashtë tendave pas gati dy muajsh, transmeton Koha.net. Të nesërmen (më 27 maj) realizuan pjesën e dytë të shtegut nga Dingboche deri në Namche Bazar, ku e kaluan natën, kurse sot shtegtuan nga Namche Bazar deri në Lukla.
Raportohet që moti është me shi dhe mjegull, që shkaktoi edhe një aksident të një aeroplani kargo dje. Aeroplani ishte nisur nga Kathmandu për në Lukla dhe nuk ia doli të aterronte për shkak të mjegullës. Pak para aterrimit, aeroplani u përplas me një dru dhe u rrëzua tre metra larg shtegut të tokëzimit. Në aksident vdiqën piloti dhe kopiloti, kurse anëtari i tretë i ekuipazhit ka mbijetuar.
Po qe se kushtet klimatike përmirësohen deri nesër, anëtarët e ekspeditës do të mbërrijnë nesër në mëngjes, me kohën tonë, në kryeqytetin e Nepalit.
Anëtarët e KAP-it, për dallim nga alpinistët e tjerë me buxhete më të mëdha për ekspeditën në Everest, nuk kanë pasur mundësi që të ktheheshin në Kathmandu me helikopter.
Kthimi i tyre në Kosovë parashihet të ndodhë javën që vjen. Data e saktë e kthimit po varet nga përmirësimi i kushteve klimatike.

>
Index:<302>
Title:<https://www.koha.net/everest-lajme/21302/yjte-kosovare-te-everestit-ne-pritje-te-mjeteve-te-premtuara/>
Content:<
Dy alpinistët kosovarë, Nazmi Hasanramaj e Arineta Mula, e kanë kryer misionin - pushtimin e majës më të lartë në botë, Everest (8.848 m/lmd), mirëpo ende jo edhe institucionet që u kishin premtuar mbështetje financiare për ekspeditën e tyre.
Alpinistët janë në përfundim të këtij rrugëtimi, përkatësisht rrugës për kthim në Kosovë pas ngjitjes së Everestit të hënën në mëngjes. E në përfundim të realizimit të premtimeve, thonë se janë edhe institucionet që kishin premtuar mjete para nisjes së tyre për në Nepal, shkruan sot Koha Ditore.
Presidenca e Kosovës, Ministria e Punëve të Jashtme dhe Komuna e Prishtinës kanë konfirmuar gatishmërinë për përkrahje, por mjetet ende nuk janë bartur. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
>
Index:<303>
Title:<https://www.koha.net/everest-lajme/20889/perfaqesim-plot-dinjitet-e-krenari-i-shtetit-dhe-kombit-ne-everest/>
Content:<
Komunikata e KAP-it (25 maj 2017)
Siç edhe jeni njoftuar nga KOHA (Sponsor medial i Ekspeditës) Ekspedita Zyrtare e Kosovës ne Everest 2017, e organizuar nga KAP-i, ka përfunduar me sukses.
Pas shumë përpjekjesh, ëndrra jonë për përfaqësimin e denjë të Republikës së Kosovës në Everest u realizua; flamujt tanë shtetëror dhe kombëtar valuan krenarë në kulmin e botës, rreth orës 06:00 te datës 22 maj 2017.
Besojmë fuqishëm në përçimin e mesazhit të paqes dhe dinjitetit për qytetarët e Kosovës; jemi të bindur se tani Kosova qëndron krenare në listën e shteteve që e kanë valuar flamurin në Everest. Ndihemi krenarë dhe jemi falënderues për përgjegjësinë që na është dhëne nga institucionet e Kosovës dhe komuniteti i mirëfilltë alpin.
Në kulmin e Botës i kemi ndier përpjekjet dhe sakrificat e vazhdueshme të bashkatdhetarëve tanë për ngritjen e Kosovës; për krijimin dhe konsolidimin e shtetit në baza të shëndosha për gjithë qytetarët e saj. Jemi krenarë që edhe ne e vendosëm një gur në kullën tonë të përbashkët që e quajmë vendlindje; e vendosëm fuqishëm dhe dinjitetshëm, si mesazh se edhe ne jemi këtu; se funksionojmë si komb dhe si shtet; se kemi kulturë sportive dhe jemi të gatshëm për sfida.
Ekspedita që u organizua dhe publikua nga KAP-i, ishte transparente dhe kishte vazhdimësi. Publikoheshin zhvillimet dhe kërkohej përkrahja e vazhdueshme... megjithatë pati pengesa dhe kundërshtime të çuditshme. Sidoqoftë, kjo ngjitje shkon shumë përtej ambicieve individuale, madje kalon në dimension të cilin mund ta kuptojnë njerëzit që e duan Kosovën.

Anëtarët e KAP-it, Nazmi Hasanramaj (udhëheqës i Ekspeditës) dhe Arineta Mula (alpiniste dhe atlete), si gjithmonë e përfunduan me sukses edhe këtë sfidë. E ngjitën këtë maje sipas parametrave alpinë të sigurisë dhe të standardeve morale, duke e vendosur Klubin Alpin Prishtina në grupin e klubeve elitare të Ballkanit.
Përkrahja e institucioneve tona, e sponsorëve dhe miqve tanë, si dhe komentet shumë pozitive në rrjetet sociale, dëshmojnë se alpinistët tanë rrjedhin nga një shoqëri e shëndoshë dhe, jo rastësisht, e bartën këtë barrë.
Arineta Mula dhe Nazmi Hasanramaj po kthehen nga Lugina Khumbo, rrugës nga u ngjitën dy muaj më parë. Janë duke u kthyer në shtëpi.
Sipas komunikimit të fundit me Nazmiun, komuniteti alpin dhe sherpat në Kampin Bazë janë duke u përpjekur që t’i sjellin poshtë trupat e alpinistëve të vdekur dhe të gjymtuar rëndë. Kjo tregon se sa i madh ka qenë rreziku të cilit i hynë, në mënyrë të vetëdijshme dhe me plot vullnet.
Shoqëritë dhe klubet alpine të Kosovës, të cilat e përkrahën Ekspeditën e KAP-it, tani e kanë një derë të hapur për në Everest. E kanë një dorë të sigurt, ofruar nga miq të vërtetë të alpinizmit, dorë që do t’i mbajë dhe përkrahë në tentimet e ardhshme drejt Everestit. Njëkohësisht, alpinistët tanë e vërtetuan përsëri se alpinizmi i mirëfilltë është si një lum i kulluar malor, e që kalon i patrazuar mbi ambiciet, intrigat dhe prapaskenat e krijuara nga njerëz që nuk përkasin në familjen tonë.

Falënderim i përzemërt për sponsorët dhe miqtë e Ekspeditës së Kosovës në Everest 2017: #republikaekosoves #grupikoha #jysk #kolegjiriinvest #marigonaresidence #sabagroup #kerasan #peyman #vitaminka #ebgroup #devolligroup #ujirugova #atlantikgroup #jahacompany #alfaconstruction #ilpostinojimmy #kfc #powerfood #promohome

>
Index:<304>
Title:<https://www.koha.net/everest-video/20724/kosova-pushton-everestin-dita-59/>
Content:<
>
Index:<305>
Title:<https://www.koha.net/everest-lajme/20633/kosova-ne-everest-ndash-dita-59/>
Content:<
Alpinistët e KAP-it, Nazmi Hasanramaj dhe Arineta Mula janë kthyer sot në Kampin Bazë. Janë të lodhur nga shtegtimi i rëndë, porse janë mirë me shëndet dhe të lumtur për arritjen e realizuar.
Klubi Alpin Prishtina – është ekipi i parë kosovar i cili e mbërriti majën më të lartë në botë. Gjithçka ka shkuar sipas planit, dhe të dy alpinistët kanë shkelur majën e Everestit më datën 22 maj 2017 para orës 6:00 të mëngjesit.







>
Index:<306>
Title:<https://www.koha.net/everest-lajme/20580/kosova-pushton-everestin/>
Content:<
Alpinistët Nazmi Hasanramaj dhe Arineta Mula, më 22 maj 2017, pushtuan Everestin dhe ngrenë flamujt kombëtar e shtetëror në majën më të lartë të botës.
Ekspedita e parë e ndërmarrë ndonjëherë nga ndonjë klub kosovar, që u përkrah nga Ministria e Kulturës Rinisë dhe Sportit, Kuvendi i Kosovës si dhe disa sponsorë privatë, përfundoi me sukses, pas pothuajse dy muajsh përgatitjesh dhe aklimatizimi rrëzë malit më të lartë në botë.
Me buxhet minimal për një ndërmarrje të këtillë, duke e marrë parasysh se mjetet e premtuara nga MPJ-ja, Kuvendi Komunal i Prishtinës dhe Presidenca, ende nuk u janë transferuar, bënë që ekipi të niset me mjete të huazuara.
Po ky buxhet bëri që ta kontraktonin pakon më të lirë të mundshme për këtë ndërmarrje dhe që majën ta pushtonin me përkrahjen e të vetëm nga një sherpe.
Me këtë arritje, alpinistët kosovarë arritën ta fusin Kosovën në listën e shteteve të botës që e kanë pushtuar Everestin.
Alpinistët pritet të kthehen në Kampin Bazë, prej nga edhe do të na i dërgojnë fotografitë.
Për të pasur një pasqyrë të përafërt të shtegtimit të realizuar në këtë javë të fundit, më poshtë është përshkruar dinamika e pushtimit të Everestit.
Ruta e pushtimit
Nisja nga Kampi Bazë
Shtegu nga Kampi Bazë në lartësinë 5400 m çon fillimisht nga Akullnaja (prej 5500 deri në 6100 metra) e më pas te Kampi 1 (6100 metra)
Nisja për në Akullnajë ka qenë e planifikuar herët në mëngjes për shkak të shmangies së ortekëve dhe të rënies së copave të mëdha të akullit. Tashmë të aklimatizuar, alpinistët do ta kenë kryer këtë shteg për rreth 5 orë. Ekipi ka bujtur një natë në Kampin 1, Luginën e Heshtjes.
Nisja nga Kampi 1
Distanca deri në Kampin 2 prej 6100 m deri në 6400 m
Për shkak të borës së thellë, ortekëve të mundshëm dhe çarjeve të akullit, u është këshilluar ecje më e kujdesshme dhe do të ketë marrë rreth 4-5 orë, meqë ekipi tashmë është aklimatizuar. Edhe këtu ekipi e ka kaluar një natë dhe e kanë marrë shujtën e fundit të mirë, para se të kenë kaluar në shujtat “instant” që i kanë mbajtur të ushqyer deri në sulmin e Everestit. Gjatë qëndrimit në këtë kamp, kanë bërë shëtitje në drejtim të murit Lhotse, për të siguruar sasi më të madhe të oksigjenit në trup.
Nisja nga Kampi 2
Distanca deri në Kampin 3 (Muri Lhotse) prej 6400 m deri në 6800 m
Distanca deri në Kampin 4 (Zona e Vdekjes) prej 6800 m deri në 8000 m
Shtegtimi i zorshëm nëpër lëndinën nga akulli përherë të lidhur me litarë. Pas ecjes njëorëshe, kanë mbërritur te akulli me pjerrtësi të madhe mbuluar me borë.
Me të kaluar Kampin 3, kanë kaluar murin drejt dy seksioneve shkëmbore të murit (Rripi i Verdhë dhe Breshka e Zezë), për të bërë edhe një kalim që i ka shpënë drejt murit të fundit para se të ngriheshin në Kampin 4. Edhe pse pjesë shumë e pjerrtë, nuk është shumë e lartë – mundëson kalimin relativisht të shpejtë drejt tokës së shpirtrave – Zonës së Vdekjes. Këtë distancë do ta kenë kaluar përafërsisht për nja 5-6 orë.
Nisja nga Kampi 4
Distanca deri në Maje prej 8000 m deri në 8845 m
Muri drejt majës është tepër i pjerrtë dhe i errët. Prej alpinistëve është kërkuar që t’i pinë nga, më së paku, tre litra ujë dhe që me vete të bartin edhe nga dy litra lëng të nxehtë. Netët kanë qenë të ftohta dhe të frikshme.
Nisja për në maje është bërë natën, nën përcjelljen e flakadanëve dhe në qetësi absolute apo nëse është dashur të flasin është dashur të pëshpëritin. Shtegtimi në temperaturë shumë të ulët dhe me shumë akull për të arritur deri te Ballkoni ku i kanë ndërruar depozitat e oksigjenit.
Prej aty e kanë kaluar kreshtën për të mbërritur te Maja Jugore (South Summit), 95 metra larg cakut. Edhe nja dy orë shtegtim do t’i çonte te maja e Everestit, por jo pa i kaluar edhe pengesat fundit: Kalimin e Kornizës (Cornice Traverse) shumë të pjerrtë dhe disi të varur në ajër ndërmjet Tibetit dhe Nepalit dhe, Shkallën Hillary (Hillary Step), shkëmbin "që çon në qiell".
Pas kësaj, u janë afruar edhe dy qosheve të bardha të malit – me të kaluar të dytën, e kanë pushtuar majën më të lartë të botës. Shtegtimi ka mundur t’u ketë marrë deri në 6 orë.

>
Index:<307>
Title:<https://www.koha.net/everest-lajme/17745/alpinistet-kosovare-falenderojne-miqte-ndash-dita-45/>
Content:<
Dy alpinistët kosovarë, Nazmi Hasanramaj dhe Arineta Mula, kanë përshëndetur përkrahësit e tyre për mbështetjen në ekspeditën e Kosovës për pushtimin e majës më të lartë në botë, Everest.
Ata thonë se përkrahja e njerëzve është motivi më i madh i tyre.
Ky është mesazhi i tyre:
Përshëndetje miq,
Ekspedita e Kosovës në Everest, e organizuar nga Klubi Alpin Prishtina, është duke iu afruar cakut.
Si të gjitha Ekipet Alpine nga mbarë bota, edhe ne jemi plot besim dhe shpresë se dita finale do të na shkojë mbarë.
Vazhdimisht ka lajme për mot te pasigurt, vendosje dhe rivendosje te litarëve, shkëputje shkallësh dhe të tjera informata që, me të drejtë, i brengosin alpinistët. Jemi përpjekur, nëpërmjet KOHË-s t’ju njoftojmë vazhdimisht për ecurinë e Ekspeditës; kemi gjetur vullnet që edhe ne ditët e acarta t’ju dërgojmë informata për ne të dy. Informatat i kemi dërguar në mënyrën më të sinqertë dhe pa asnjë paragjykim.
Ajo që ne e kemi parasysh dhe që e vlerësojmë shumë, është përkrahja dhe motivimi që e ndiejmë në komentet tuaja. Është ajo përmbajtja humane dhe motivuese që rrjedh nga ju, ndërsa unë, Nazmi Hasanramaj, dhe Arineta Mula e ndiejmë këtu ku jemi, dhe kjo ka domethënie të madhe... sepse Ju jeni Ne, dhe ne jemi Ju.
Qëllimi final është ngritja e Flamurit të Kosovës në kulmin e botës; përfaqësimi dinjitoz i Komunitetit tonë alpin, si dhe renditja e vendit tonë në listën e shteteve që e kanë ngjitur Everestin.
Klubi Alpin Prishtina në vazhdimësi ka realizuar ekspedita në lartësi të mëdha, gjithnjë me sukses dhe pa aksidente. Tani besojmë fuqishëm se edhe kjo ekspeditë do të përfundojë me sukses, duke e vulosur traditën dhe përvojën e KAP-it në këtë lëmi.
Everestin dhe 5 majat tjera rreth tij i shohim çdo ditë; i shohim dhe i adhurojmë për madhështinë e tyre, bukurinë dhe ashpërsinë e jashtëzakonshme. Pafuqia njerëzore ndaj tyre, na bën t’i kujtojmë ata që na duan, miqtë tanë të veçantë, pa të cilët ne nuk do të ishim ne Himalaje, dhe të cilët na japin kuptim në çdo hap.

>
Index:<308>
Title:<https://www.koha.net/everest-lajme/17310/ekspedita-e-kosoves-per-ne-everest-kalon-me-sukses-aklimatizimin-ne-c3-ndash-dita-43/>
Content:<
Anëtarët e ekspeditës së KAP-it, Nazmi Hasanramaj dhe Arineta Mula, kanë kryer me sukses ngjitjen e dytë në kampin C3 (Muri Lhotse në 7162 metra lartësi mbidetare).
Me këtë ngjitje përfundoi edhe faza e dytë e aklimatizimit, të cilën alpinistët e kanë kaluar pa probleme.
Sipas planit, atje kanë qëndruar rreth gjysmë ore në lartësinë prej 7200 metrash, dhe janë kthyer gradualisht në kampet 2 e 1 (C2 e C1).
Që sonte janë në Kampin Bazë, ku do të qëndrojnë deri në kohën kur do të vendoset sulmi i majës së Everestit.
Pavarësisht se ende nuk dihet data e saktë e nisjes për në majën e botës, alpinistët kosovarë do të vazhdojnë me përgatitjet psiko-fizike në Kampin Bazë. Ndërkohë ekipet e tjera ndërkombëtare janë transportuar me helikopter për në kryeqytetin e Nepalit, Kathmandu, për t’u rehabilituar dhe për t’u qetësuar pas sulmit në C3. Në kushtet e jetës urbane, ndërkombëtarët do të presin kohën kur duhet synuar Everestin, dhe do të kthehen në Kampin Bazë sërish me helikopter.
Një muaj e gjysmë pas nisjes nga Prishtina, Ekspedita e Kosovës është ende në pritje të konfirmimit nëse Presidenca, Ministria e Jashtme dhe Komuna e Prishtinës do t’i ndajnë mjetet e premtuara për këtë ndërmarrje. Ministria e Kulturës e Sportit tashmë ka bërë me dije se nuk do të ndajë më shumë mjete sesa që i janë transferuar Federatës së Bjeshkatarisë.
Sidoqoftë, Mula e Hasanramaj vazhdojnë te jenë të motivuar dhe janë shumë mirë me shëndet. Janë të vetëdijshëm se tani kanë hyrë në fazën finale të pushtimit të Everestit, i cili megjithatë mund të mos ndodhë para datës 25 maj.
Kjo për shkak të disa arsyeve: sepse litarët ende nuk janë vendosur në Hillary Step (8790 metra lartësi mbidetare) – masivi shkëmbor që çon drejt majës; sepse alpinistët ende nuk kanë pushuar mjaft pas aklimatizimit në C3; ngase kushtet klimatike, sado të përmirësuara krahasuar me fillimin e ekspeditës, mund të ndryshojnë; dhe ngase ende nuk dihet se sa alpinistë do të mundë ta synonin Everestin njëkohësisht, gjë që do të mundë ta ngadalësonte ritmin.

>
Index:<309>
Title:<https://www.koha.net/everest-lajme/16684/alpinistet-ne-pritje-te-mjeteve-te-premtuara/>
Content:<
Dy alpinistët kosovarë, Nazmi Hasanramaj dhe Arineta Mula, po bëjnë përgatitjet finale për ngjitjen e metrave të fundit të majës më të lartë në botë, Everest.
Dyshja e klubit alpin “Prishtina”, ka nisur fazën e dytë të aklimatizimit, që nënkupton ngjitjen në kampin C3 në 7.162 metra lartësi mbidetare dhe më pas zbritjen në kampet C2 dhe C1.
Ngjitja po bëhet pa oksigjen, për të cilin ata nuk kanë pasur nevojë deri më tash, madje as në fazën e parë të aklimatizimit, shkruan sot Koha Ditore.
Dy alpinistët e parë nga Kosova që kanë nisur misionin për pushtimin e majës më të lartë në botë, po ecin sigurt dhe furishëm shkëmbinjve e akullnajave të Everestit, ndonëse nisja e tyre nuk ishte e lehtë - u përcoll me goxha telashe. E telashet nuk kanë marrë fund ende.
Ata u nisën me paketën më të lirë, që nënkupton ushqim më dobët, pajisje të dorës së dytë dhe më pak siguri.
Dyzetë mijë eurot e ndara nga Ministria e Kulturës, e Rinisë dhe e Sportit, pesë mijë nga Kuvendi i Kosovës, i cili ua ka mbuluar edhe biletat, dhe pak nga sponsorët, heqin vetëm gjysmën e shpenzimeve të tyre në Nepal. Para nisjes ata patën marrë premtime për mjete shtesë nga institucionet e tjera të Kosovës.
Presidenca e Kosovës, Ministria e Punëve të Jashtme dhe Komuna e Prishtinës u kishin premtuar përkrahje financiare para nisjes, por mjetet ende nuk kanë dalë në llogarinë e alpinistëve...(Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<310>
Title:<https://www.koha.net/everest-lajme/15679/dita-36-e-ekspedites-per-ne-everest-synohet-kampi-3-c3/>
Content:<
Pas aksidentit vdekjeprurës që e përjetoi alpinisti zviceran Ueli Steck, anëtarët e ekspeditës së Kosovës për në Everest, Nazmi Hasanramaj dhe Arineta Mula, janë lajmëruar me porosi nga Nepali, duke treguar për hapat e ardhshëm që do t’i ndërmarrin drejt synimit të majës më të lartë në botë, transmeton Koha.net.
Hasanramaj shkroi:
“Ueli Steckun e takuam tre herë gjatë aklimatizimit në Khumbu dhe në C2.
Ishte modest dhe i buzëqeshur, ishte shume i përgatitur dhe i motivuar, por masivi i Everestit ka shumë të papritura!. Rënia e tij afër Nupches na ka pikëlluar shumë (dhe nuk është aksidenti i parë për këtë vit), por motivi ynë është i qartë: ngjitja e flamurit të Kosovës në Mount Everest.
Pavarësisht ndëshkimeve që na kërcënojnë nga ky masiv gjigant, ne jemi pjesë e komunitetit prej 41 ekipeve ndërkombëtare, prej 370 alpinistësh dhe shumë sherpash... e që do ta tentojmë kulmin e botës. Ky numër alpinistesh dhe sherpash do te thotë: bllokadë në litarët e sipërm, rrëzime dhe dobësim i litarëve, kaos alpin ne Hillary Step dhe South Col, si dhe rreziqe të tjera.
Pakot e shtrenjta të alpinistëve ndërkombëtarë e rrisin shume sigurinë për klubet e tyre, janë më të ushqyer dhe më të pushueshëm; kanë linja më të sigurta ajrore për tërheqje... por në ditën e tentimit do të jemi në të njëjtët litarë, në kurrizoren e Hillaryt, në dorë të Everestit”.
Anëtarët e KAP-it informojnë se janë mirë me shëndet. Duke e marrë parasysh buxhetin e kufizuar me të cilin disponon ekspedita (madje ende në pritje të kontributeve nga Ministria e Jashtme, Komuna e Prishtinës dhe Presidenca), janë duke bërë përpjekje maksimale që t’i organizojnë lëvizjet në formë sa më racionale. Në këto përpjekje, u dalin në ndihmë dy sherpa, të cilët gjatë gjithë kohës kujdesen për sigurinë e tyre me lidhjen e litarëve dhe mbajtjen e oksigjenit në rast bllokimi të frymëmarrjes.
Ndërkohë, kushtet klimatike janë përkeqësuar dhe dimri duket të jetë kthyer. Megjithatë, përgatitjet për pushtimin e Everestit nuk do të reshtin.
Brenda disa ditësh, ekipi do ta nis fazën e dytë aklimatizimit, që nënkupton ngjitjen në C3 (Muri Lhotse në 7162 metra lartësi mbidetare). Ngjitja duhet të bëhet pa oksigjen, të cilin edhe ashtu nuk e kanë përdorur asnjëherë deri më tani.
Plani për aklimatizim nënkupton qëndrim jo më të gjatë se gjysmë ore në lartësinë prej 7200 metrash, dhe kthimin e tyre gradual në kampet 2 e 1 (C2 e C1) si dhe, në Kampin Bazë, ashtu që të trupi të aklimatizohet e të kthehet në gjendje normale.
Në foto: Kampi 2 (C2) dhe shkëmbinjtë veriorë që ia morën jetën Ueli Steckut.
>
Index:<311>
Title:<https://www.koha.net/everest-lajme/14405/alpinistet-kosovare-arrijne-ne-7100-metra/>
Content:<
Ekspedita e Kosovës në Everest, anëtarët e KAP-it, Nazmi Hasanramaj dhe Arineta Mula e kanë përfunduar fazën e parë të aklimatizimit duke arritur në 7100 metra lartësi mbidetare, në ditën e 30-të të ekspeditës.
Alpinistët kosovarë e kanë kaluar akullnajën Khumbu, e krijuar qysh në Kohën e Akullit 500 mijë vjet më parë, katër herë gjatë kësaj faze.
Sipas rregullave, tash janë kthyer në Kampin Bazë, për t&#39;i përcjellë nga afër simptomat që u ka shkaktuar ngjitja në lartësi ku duhet qëndruar me ndihmë të oksigjenit.
Pritet që brenda disa ditësh, aplinistët të ngjiten sërish dhe ta kalojnë Khumbun edhe katër herë, për fazën e dytë të aklimatizimit, të domosdoshme para se ta synojnë pushtimin e Everestit.
Në foto, alpinistët Hasanramaj e Mula, në Khumbu, me Everestin në prapavijë.

>
Index:<312>
Title:<https://www.koha.net/everest-lajme/12600/ekspedita-e-kap-it-ne-everest-neser-niset-drejt-kampit-1-lugina-e-heshtjes-dita-22/>
Content:<
Anëtarët e ekspeditës së Kosovës drejt Everestit, Nazmi Hasanramaj dhe Arineta Mula, që nesër planifikojnë të nisen për në Kampin 1, Luginën e heshtjes, që shtrihet në lartësi mbidetare prej 6100 deri në 6400 metra.
Kushtet klimatike janë ende të vështira. Erërat e forta kanë çarë një pjesë të akullnajës Khumbu, në hapësirën ndërmjet dy kampeve. Prandaj edhe sherpat i janë qasur punës së rivendosjes së litarëve dhe të shkallëve që do ta mundësojnë ngjitjen deri në Kampin 1.
Për nesër është paraparë edhe përmirësimi i motit, prandaj edhe anëtarët e ekspeditës, të cilët janë shumë mirë me shëndet dhe me disponim, do ta nisin fazën e parë të aklimatizimit prej Kampit Bazë e drejt majës, duke besuar se do të mund të arrijnë edhe në Kampin 2.
Reshjet e borës që janë paralajmëruar në dy ditët në vijim, pritet edhe që t’i zbusin temperaturat të ulëta që mbërrijnë në minus 28.
Për të mbërritur deri në majën e Everestit (8850 metra) duhet kaluar katër kampe: Kampin 1 – Luginën e heshtjes (6100-6400 metra); Kampin 2 (6400 metra); Kampin 3 – Murin Lhotse (6800-8000 metra); Kampin 4 – Zonën e vdekjes (8000 metra).
Në bashkëpunim me sherpat, ekipi është duke e përpiluar planin e ngjitjeve dhe zbritjeve ndërmjet këtyre kampeve. Kjo do të nënkuptojë qëndrimin e tyre disaditor në ndonjërën prej pikave të përmendura dhe madje kthimin në Kampin Bazë për pushimin e organizimit.
Caku i ekspeditës të ditët në vijim është të mbërrijnë në 7500 metra lartësi mbidetare (fillimi i murit Lhotse – malit të katërt më të lartë në botë).

>
Index:<313>
Title:<https://www.koha.net/everest-lajme/12000/alpinistet-nga-kosova-nisin-ngjitjen-drejt-everestit-dita-19/>
Content:<
Sot në Kampin Bazë, një Lama dhe dy sherpa kanë kryer ritualin budist të Pujas (Puxha) – duke i bekuar anëtarët e Ekspeditës së Kosovës për në Everest, Nazmi Hasanramaj dhe Arineta Mula.
Puja (Puxha), pra bekimi i ekspeditës në Kampin Bazë, e shënon fundin e fazës së shtegtimit “të lehtë” të ekspeditës dhe nisjen e fazës së ngjitjes malore.
Puxha është ceremoni të cilën e udhëheq Lama dhe dy apo më shumë sherpa që vendosen para altarit të bërë nga gurët.
Ata të cilët e kryejnë ritin i luten Zotëve që fati t’i përcjellë sherpat si dhe alpinistët në përpjekjen e tyre për ta arritur majën e malit. Para altarit, vendosen të mirat që i ofrohen Zotëve: një kulaç të quajtur Tsampa (ushqim tradicional nepalez); gjalpë buallice vendore që quhet Yak, llokume të fërguara, fruta, çokollata dhe pije.
Dëllinja (lloj pishe) rri ndezur gjatë gjithë kohës në një hapësirë të improvizuar te altari.
Gjatë ritit, të gjitha pajisjet esenciale – litarët dhe lidhëset, kramponat, sëpatat e akullit dhe helmetat, si dhe flamujt e ekspeditës -- bekohen.
Ndërkohë, flamujt e lutjeve shtrihen në gjerësi prej shumë metrash në disa drejtime.
Gjatë ceremonisë, sherpat këndojnë së bashku me Lamën dhe gjatë asaj kohe hedhin oriz në ajër. Më pas, sherpat e ngrehin një tra me degët e dëllinjës, dhe shihet si shenjë e fatit të mirë, po qe se shpendi i quajtur gorak (korb) mbështetet mbi tra.
Ceremonia përmbyllet kur pjesëmarrësit e ndajnë ushqimin mes vete, kurse në fund, alpinistët dhe sherpat e hedhin miellin e përhitur të tsampas në fytyrat e njëri-tjetrit – simbol i shpresës se do të jetojnë aq gjatë sa do të mundë të takohen sërish në pleqëri dhe kur t’i kenë flokët e thinjura.
Fjala pūjā (puxha) rrjedh nga sankritishtja dhe do të thotë: respekt, nderim, homazh, adhurim dhe besim. Pos indianëve (hindu), këto rituale i kryejnë edhe budistët, xhainistët dhe sikët.




>
Index:<314>
Title:<https://www.koha.net/everest-lajme/11363/alpinistet-nga-kosova-arrijne-ne-kampin-baze-te-everestit-ndash-dita-16/>
Content:<
Ekspedita e KAP-it për në Everest ka arritur në Kampin Bazë të Everestit (Everest Base Camp) në 5380 metra lartësi mbidetare.
Anëtarët e ekipit, Nazmi Hasanramaj dhe Arineta Mula, tash kanë nisur fazën e përshtatjes me kushtet ashpra klimatike, duke u aklimatizuar me të ftohtin dhe rrallësinë e oksigjenit në atë lartësi. Janë në proces të zhvillimit të ushtrimeve teknike në akullnajë.
Sipas planit, këto stërvitje do të vazhdojnë deri nga java e ardhshme, kur pritet se do të ngjiten drejt Kampit 1, që gjendet në 6004 metra lartësi mbidetare. Kjo, natyrisht, nëse aklimatizimi shkon mirë dhe nëse kushtet atmosferike e lejojnë një gjë të këtillë.
Kushtet aktuale atmosferike, nuk po lejojnë lëvizje të shumta të ekipit, për shkak të ortekëve si dhe për shkak të temperaturës së ulët që bie deri në minus 28 shkallë të Celsiusit.
Për javën tjetër është paralajmëruar përmirësimi i motit.
Me këtë ngjitje, alpinistët kosovarë tashmë i kanë kaluar këmbë rreth 40 kilometra, nëpër të cilët kanë shtegtuar në ngjitje e zbritje të kohëpaskohshme, për nevoja të aklimatizimit.

>
Index:<315>
Title:<https://www.koha.net/everest-lajme/10605/alpinistet-e-kosoves-drejt-everestit-arrijne-ne-5150-metra-lartesi-ndash-dita-12/>
Content:<
Pjesëtarët e Ekspeditës së KAP-it për në Everest, Nazmi Hasanramaj dhe Arineta Mula, sot kanë mbërritur në 5150 metra lartësi mbidetare.
Për ta, vazhdon faza e aklimatizimit në Himalaje, ku ditët janë të mbushura pluhur, diell përcëllues dhe nxehtësi përvëluese në çaste, ndërsa netët janë të ftohta dhe me temperatura shumë të ulëta.
Ekipi raporton se me shëndet janë shumë mirë, me humor dhe motivim të jashtëzakonshëm për ta mbërritur majën më të lartën botë.
Që nga nisja e shtegtimit, alpinistët tashmë i kanë kaluar këmbë me dhjetëra kilometra. Kanë bërë ngjitje dhe zbritje përgjatë 13,5 kilometrave nga Lukla deri në Namche Bazaar dhe 18,4 kilometrave nga Namche Bazaar në Lobuche. Prej kampit Lobuche deri në Kampin Bazë të Everestit i presin ngjitje dhe zbritje përgjatë shtegut rreth 7 kilometërsh, të cilin besojnë se do ta mbërrijnë rreth datës 9 ose 10 prill.




>
Index:<316>
Title:<https://www.koha.net/everest-lajme/9961/ekspedita-everest-2017-dita-9/>
Content:<
Pjesëtarët e Ekspeditës, Nazmi Hasanramaj dhe Arineta Mula, gjenden në Luginën Khumbu, dhe janë duke kaluar nëpër vendin e quajtur Sagarmatha.
Të dielën i kanë kaluar vendbanimet e fundit nomade ndërmjet Nepalit dhe Tibetit. Pra sipas planit, vazhdon shtegtimi drejt Kampit Bazë, në 5380 metra lartësi mbidetare.
Procesi i aklimatizimit po shkon shumë mirë falë kondicionit të akumuluar, ushqimit të mirë dhe fuqisë, që po ua mundëson që edhe të shijojnë bukuritë e Himalajeve pa asnjë problem.

Fotografitë janë nga vendbanimet nëpër të cilat kanë kaluar dhe i bartin maskat për t&#39;u mbrojtur nga pluhuri i madh të shkretëtirave alpine që gjenden në kufirin ndërmjet Nepalit dhe Tibetit.
>
Index:<317>
Title:<https://www.koha.net/everest-lajme/9574/dita-7/>
Content:<
Ekspedita e KAP-it për në Everest vazhdon të qëndrojë në rrethinë të Namche Bazarit. 
Pritet që brenda dy ditësh të mbërrijnë në kufi me Tibetin, prej nga do të nis ngjitja graduale drejt Kampit Bazë. Sipas planit, mbërritja në Kampin Bazë, në lartësi prej 5380 metrash, do të duhej të ndodhte brenda 5 ose 6 ditësh.

>
Index:<318>
Title:<https://www.koha.net/everest-lajme/9246/federata-dhe-kap-i-te-hapur-per-te-sqaruar-financimin-e-ekspedites/>
Content:<
Një ditë pas nisjes së ekipit të përgjysmuar të Klubit Alpin Prishtina (KAP) drejt Nepalit për të pushtuar majën më të lartë në botë, Everest, dhe incidentit që ndodhi në Aeroportin e Prishtinës, ka reaguar Federata Bjeshkatare Alpiniste e Kosovës (FBAK). 
Federata ka njoftuar se ka mbajtur mbledhje të jashtëzakonshme, ku është dënuar ngjarja në Aeroport, ku kishte shkuar kryetari i saj, Arben Lila, për të përcjellë nisjen e alpinistëve dhe pasi u është afruar t’i përshëndesë dy anëtarët e KAPi, që kishin mbetur jashtë ekspeditës, nga njëri prej tyre ka marrë një shuplakë. Ky incident ka ndodhur pasi dy alpinistët, që kishin mbetur jashtë e kanë akuzuar Lilën se ka keqpërdorur projektin e KAP-it, gjë që, sipas tyre, ka çuar në cungimin e fondeve dhe ka pamundësuar nisjen edhe të njërit prej tyre për në Nepal. 
Federata në reagimin e saj thotë se KAP-i ka qenë në dijeni dhe pjesëmarrës në të gjitha vendimet e Federatës që lidhen me projektin "Everest". Po ashtu, thuhet se FBAK-u nuk ka marrë asnjë informatë për ndonjë pakënaqësi eventuale nga anëtarët e KAP-it lidhur me mënyrën e ndarjes së fondeve deri një ditë para nisjes. 
FBAK-u e kishte dorëzuar në Ministrinë e Kulturës, Rinisë dhe Sporteve projektin në vlerë prej 240 mijë eurosh për përkrahjen e gjashtë bjeshkatarëve për në Everest, por në fund i janë ndarë vetëm 60 mijë euro. Sipas Ministrisë, nga 10 mijë euro për gjashtë alpinistë. 
Nga kjo shumë, fare në fund, 40 mijë euro janë ndarë për dy anëtarët e KAP-it dhe 20 mijë për anëtaren e Pashtrikut, Flutura Ibrahimi, që ka kohë që është nisur për Nepal me një grup nga Shqipëria. Për mungesë të mjeteve, krahas dy anëtarëve të KAP-it, është tërhequr edhe Abdurrahim Abdushi nga Shoqëria Bjeshkatare Sharri. 
Të mërkurën, një deklaratë e ka bërë edhe udhëheqësi i KAP-it, Nazmi Hasanramaj, i cili së bashku me Arineta Mulën gjenden në Nepal dhe po përgatiten për pushtimin e Mount Everestit (8.848 m\lmd), pa dy anëtarët e tjerë të grupit, Haki Hasanramaj dhe Qëndrim Sopi. 
Ai ka thënë se KAP-i është anëtar i Federatës dhe se do të bëjë çmos që kjo federatë të zhvillohet. Ka shtuar se u janë gëzuar sukseseve të saj, mirëpo ka vlerësuar se veprimet e fundit të Federatës nuk janë në kuadër të misionit primar të saj. “Dhe patjetër se do t’i kundërshtojmë”, ka shkruar ai. 
"KAP-i e ka dorëzuar projektin në të gjitha institucionet relevante. Ka lobuar për të dhe e ka publikuar në të gjitha mediumet", thuhet në deklaratën e Hasanramajt. Ai ka përmendur katër pika që, sipas tij, çojnë tek e gjithë e vërteta. 
"1. Federata e ka marrë të njëjtin projekt dhe ka kërkuar fonde për numër më të madh personash; 2. Nga ky veprim unë jam vënë para aktit të kryer dhe nuk kam pasur mundësi të diskutoj më shumë rreth këtij vendimi arbitrar; 3. Nga dy personat që janë shtuar, njëri është Abdurrahim Abdushi, ndër alpinistët më të shkëlqyer që unë njoh, dhe Uta Ibrahimi; 4. Në ditën e nisjes për në Nepal, Federata e ka kushtëzuar kalimin e mjeteve të Ministrisë në destinimin e tyre për ekspeditë, me dhënien e deklaratave për tërheqjen e dy alpinistëve të KAP-it", thuhet në reagimin e KAP-it. Sipas Hasanramajt, kjo ka zhgënjyer dhe lënduar anëtarët e KAP-it, sidomos dyshen që mbeti në Prishtinë. Ai ka shkruar se KAP-i është i interesuar që të zbardhet i tërë rasti. 
“Klubi Alpin Prishtina është i vendosur që këto ngjarje të sqarohen dhe akterët të marrin përgjegjësinë, me të vetmin qëllim që të pamundësohet dëmtimi i mëtejshëm i konceptit të bukur të alpinizmit", ka shkruar Hasanramaj. 
Në anën tjetër në komunikatën e Federatës është folur edhe për raportimet në media që janë bërë pas akuzave që kanë drejtuar kah kryetari i saj dy anëtarët e KAP-it.
"Më 27 mars 2017, kur është nisur ekipi i KAP-it dhe kur janë publikuar informatat në media për keqpërdorim të mjeteve, ato fonde ende nuk kanë qenë të transferuara në llogarinë e FBAK-ut. Për hir të transparencës, mjetet janë derdhur në llogari të FBAK-ut me datë 28 mars 2017. Në të njëjtën ditë, mjetet e dedikuara për dy anëtarët (Nazmi Hasanramaj dhe Arineta Mula) janë transferuar në llogari të KAP-it. Mjetet për anëtarin e tretë (Flutura Ibrahimi) transferohen në llogarinë e ShBA Pashtriku", ka njoftuar FBAK-u. Edhe Federata thotë se është e gatshme që të vërë në dispozicion dokumentacionin dhe kërkon hetime për “shpifje” dhe sulm fizik ndaj kryetarit të saj. 
Ditët para nisjes së ekipit nga Kosova janë përshkuar me akuza ndaj mënyrës se si e ka menaxhuar Lila këtë nismë brenda Federatës, që janë bërë nga anëtarët e KAP-it, por ai vetëm të martën pasdite është prononcuar rreth kësaj çështjeje, duke mos qenë i qasshëm për mediat me kundërargumentet e tij kur është raportuar për akuzat e alpinistëve. 
Mount Everest është ëndrra e gati gjithë alpinistëve dhe nga Evropa mungon vetëm flamuri i Kosovës në majën më të lartë në botë. Por, pas pak javësh, edhe i Kosovës pritet të valojë në 8.848 metra lartësi mbidetare. Falë KAP-it
>
Index:<319>
Title:<https://www.koha.net/everest-video/9716/ekspedita-e-alpinisteve-te-kap-it-ne-everest-ndash-dita-4/>
Content:<
Arineta Mula dhe Nazmi Hasanramaj, dy alpinistët e Klubit Alpin Prishtina, kanë vizituar disa tempuj të rëndësishëm në Kathmandu, kryeqytetin e Nepalit.
Në ditën e katërt të qëndrimit të tyre në ekspeditën drejt majës më të lartë në botë Mount Everest, dy alpinistët kosovarë kanë përshkruar rëndësinë e tempjuve.







Alpinistët e KAP-it kanë vizituar Tempullin e Budës – Swayambhu, Tempullin e Shenjtë Himndu – Pashupatinath dhe Tempullin e Shenjtë Budist – Boudhanath.
Dy alpinistët kanë njoftuar se nisja për në majën më të lartë në botë nis më 1 prill rreth orës 06:30.
>
Index:<320>
Title:<https://www.koha.net/everest-lajme/9247/kosova-niset-per-ne-everest/>
Content:<
“Qëllimi i ekspeditës është ngritja e flamurit të Kosovës dhe theksimi i shtetësisë sonë në Everest... Jemi duke u përgatitur tashmë tri vite dhe tash erdhi momenti, edhe pse ekipi është i përgjysmuar prapëseprapë motivi nuk ka rënë dhe jemi të gatshëm psikikisht, shpirtërisht dhe fizikisht që të përballemi me të gjitha vështirësitë që na presin”, ka deklaruar Nazmi Hasanramaj, para nisjes në Aeroportin e Prishtinës
Familjarë dhe miq ishin mbledhur të hënën në Aeroportin Ndërkombëtar “Adem Jashari” të Prishtinës për të përcjellë alpinistët Nazmi Hasanramaj e Arineta Mula, që morën rrugën për të realizuar synimin më të madh të jetës, pushtimin e Mount Everestit, majën më të lartë në botë. Hasanramaj dhe Mula përfaqësojnë ekspeditën e përgjysmuar të Kosovës, përkatësisht të Klubit Alpin Prishtina. Në mesin e atyre që kishin dalë për t’u përshëndetur me Hasanramajn e Mulën, ishin edhe dy anëtarët tjerë të KAP-it, Qëndrim Sopi e Haki Hasanramaj, të cilët është dashur të jenë pjesë e ekspeditës, por mungesa e fondeve ua pamundësoi një gjë të tillë. Pushtimi i Mount Everestit ka qenë ëndrra dhe projekti jetësor i alpinistëve të KAPit, për të cilën janë përgatitur tash e tre vjet. 
Hasanramaj dhe Mula kanë marrë rrugën për në kryeqytetin e Nepalit, Kathmandu, nëpërmjet Stambollit, ndonëse në mungesë të mjeteve, por të bindur se ato do t’i kenë në xhirollogaritë e tyre gjatë ditës së martë (sot). Kjo për shkak se të hënën, fondi i caktuar nga Departamenti i Sportit pranë MKRS-së nuk u është bartur. 
“Në mëngjes do t’i kemi në llogari, është një problem teknik që ka ndodhur në ministri dhe mjetet do të dalin”, ka thënë Hasanramaj. “Qëllimi i ekspeditës është ngritja e flamurit të Kosovës dhe theksimi i shtetësisë sonë në Everest”. I pyetur për rrezikun që ngërthen kjo ekspeditë, ai ka thënë se një gjë të tillë as që e kanë diskutuar. 
“Për rrezikun nuk kemi biseduar, pasi për këtë punë jemi stërvitur dhe besoj se gjithçka është e menaxhueshme”, ka thënë ai. 
Kjo është hera e parë që një ekspeditë nga Kosova niset për ta pushtuar majën e Mount Everestit (8.848 metra). Në të vërtetë, Kosova është shteti i vetëm në Evropë që nuk e ka pushtuar Mount Everestin. Kjo ekspeditë, për të realizuar synimin jetësor - pushtimin e Mount Everestit do të zgjasë plot 67 ditë. 
“Është ngjitja më e rëndësishme e jetës sonë dhe e kam theksuar edhe më herët, më shumë ka komponentë shtetërorë sesa personalë. Jemi duke u përgatitur tashmë tri vite dhe tash erdhi momenti, edhe pse ekipi është i përgjysmuar prapëseprapë motivi nuk ka rënë dhe jemi të gatshëm psikikisht, shpirtërisht dhe fizikisht që të përballemi me të gjitha vështirësitë që na presin”, ka shtuar Hasanramaj. Ka dhënë një porosi edhe për dy anëtarët tjerë që nuk realizuan shkuarjen në Nepal. “Le të kenë durim, se Mount Everesti është aty. Ne do të bëjmë çmos për të siguruar fonde në të ardhmen edhe për këta dy, pasi në njëfarë mënyre janë më të përgatitur se ne”. 
Si Hasanramaj, ashtu edhe Mula është optimiste për pushtimin e Everestit. Ajo ka pranuar se janë plotësisht të gatshëm për këtë sfidë, por në anën tjetër ka shprehur keqardhje për lënien e dy anëtarëve në Prishtinë në mungesë të fondeve. 
“Nuk është vetëm një sfidë jona, pasi po shkojmë të shënojmë një ngjarje për Kosovën. Po ndihemi keq që po shkojmë të përgjysmuar si ekip, po shpresoj që ky do të jetë një mësim për të gjitha institucionet e Kosovës që në të ardhmen mos të kemi ndarje të tilla. Do të mundohemi ta prezantojmë gjithë Kosovën në mënyrën më të mirë të mundshme”, shtoi Mula. 
Përderisa asnjë nga zyrtarët shtetërorë nuk kishte dalë për të përcjellë ekspeditën e parë të Kosovës drejt pushtimit të Everestit, në mesin e të pranishmëve ishte edhe kryetari i Federatës Bjeshkatare Alpiniste të Kosovës, Arben Lila. Ai u paraqit pavarësisht akuzave publike për cungimin e fondeve që një ditë më herët ka marrë nga dy alpinistët e KAP-it, të cilët nuk mundën të jenë pjesë e ekspeditës. Pasi që Lila iu afrua atyre për t’i përshëndetur, njëri nga ta i revoltuar e goditi atë me shuplakë në fytyrë. 
Pas incidentit, Lila tha që ardhja e tij në Aeroport ka qenë gjest sportiv, pavarësisht akuzave që ka marrë. Shtoi që pret ngritjen e flamurit në Everest. 
“Ne erdhëm t’i përcjellim, ishte një gjest sportiv, ndërkohë e patë atë që ndodhi. Jemi bjeshkatarë dhe e përkrahim gjithë komunitetin. Pres që të ngrihet flamuri i Kosovës dhe shpresoj që të tre të shkojnë mirë dhe të kthehen mirë, pasi ky është qëllimi”, ka deklaruar ai. Ka dhënë versionin e tij edhe rreth çështjes së ndarjes së fondeve. 
“Kryesia e Federatës ka vendosur në mbledhjen e saj ku ishin të pranishëm edhe Klubi Alpin Prishtina që të mbështeten gjashtë bjeshkatarë, ndërkohë Qeveria i ka ndarë 60 mijë euro që nuk mjaftojnë për këtë çështje. Kjo ka bërë që të tërhiqen tre bjeshkatarë, dy të klubit Prishtina dhe një tjetër i Sharrit. Kanë mbetur vetëm tre, dy të Prishtinës dhe një e Shoqërisë Bjeshkatare, Pashtriku”, ka thënë ai. 
Në një deklaratë publike të dielën, dy alpinistët Qëndrim Sopi e Haki Hasanramaj, e kanë akuzuar Federatën që ka pamundësuar nisjen edhe të njërit prej tyre për në Nepal. 
“Puna dhe përpjekjet tona kanë nxitur reagime dhe komplote të ulëta, të cilat nuk kanë qenë dhe nuk do të jenë kurrë pjesë e Alpinizmit në Kosovë. Për t’i keqësuar gjërat, këto veprime (me ose pa dashje, nuk ka rëndësi) vijnë nga ajo që duhet të jetë Shtëpia e Bjeshkatarisë dhe Alpinizmit, nga Federata”, thuhet ndër të tjera në qëndrimin publik të dy alpinistëve. Ata kanë vlerësuar të jetë goditur ekspedita dhe të jenë rrezikuar vetë alpinistët. 
Të dielën Sopi e ka dhënë versionin e tij për situatën e krijuar. Sipas tij, projekti i KAP-it për përkrahje financiare është dërguar edhe në Federatë nga Klubi Alpin Prishtina dhe më pas federata ka kërkuar përkrahje nga Departamenti i Sportit edhe për dy alpinistë të dy klubeve të tjera, pos për katër alpinistët e Prishtinës. Ai ka treguar se një alpiniste tashmë është nisur për në Himalaje si pjesë e një ekipi të Shqipërisë dhe nuk kishte nevojë për përkrahje, ndërsa alpinisti tjetër nuk ishte shumë i interesuar për pushtimin e Everestit në këtë vit. Sopi ka vlerësuar se kanë “rënë në grackë të Lilës” dhe si pasojë është pamundësuar nisja e edhe një pjesëtari të KAP-it. 
Pushtimi i majës së Everestit është ëndrra më e madhe jo vetëm e të gjithë alpinistëve, por edhe shumë njerëzve në botë. Pothuajse për çdo vit, bëhen rreth një mijë përpjekje për ta pushtuar Everestin. Ngjitja në Everest është e mundur nga dy anë, nga Nepali në jug dhe Tibeti në veri. Delegacioni Kosovës fillimisht do të qëndrojë disa ditë në Kathmandu, në mënyrë që të pajiset me rekuizitat e nevojshme para se të marrë rrugën për në Lukla. Me datën 1 prill, nga Lukla do të nisë ngjitja në Everest, që do të jetë graduale për shkak se adaptimi me kushtet është shumë i nevojshëm. Në ditën e 12-të të ekspeditës, ekipi do të arrijë në Kampin Bazë të Everestit me lartësi mbidetare prej 5.364 metrash. 
Mount Everesti është majë e rrezikshme dhe ka vdekshmëri mjaft të lartë. Ka faktorë të shumtë që e shkaktojnë vdekjen e alpinistëve: orteku i borës, akullit dhe shkëmbinjve, i ftohti ekstrem, mungesa e oksigjenit, ataku në zemër e shumë faktorë të tjerë. I pari që ka ngjitur majën e Everestit është Tenzing Norgay Sherpa në vitin 1953 së bashku me Edmond Hillaryn. Deri në muajin mars të vitit 2012, Everestin e kanë pushtuar 5.656 persona, kurse gjatë tentimeve kanë mbetur 223 të vdekur.

>
Index:<321>
Title:<https://www.koha.net/everest-video/9269/dita-1-nisja-e-ekspedites-per-ne-everest-interaktiv/>
Content:<
>
Index:<322>
Title:<https://www.koha.net/everest-video/9267/biseda-me-udheheqesin-e-ekspedites-per-ne-everest-nazmi-hasanramaj-nje-dite-para-nisjes-per-ne-nepal-sporti-total/>
Content:<
Biseda me udhëheqësin e Ekspeditës për në Everest, Nazmi Hasanramaj, një ditë para nisjes për në Nepal, në emisionin Sporti Total, transmetuar më 26 mars 2017
>
Index:<323>
Title:<https://www.koha.net/everest-lajme/9252/alpinistet-jane-gati-per-pushtimin-e-mount-everesti/>
Content:<
Grupi prej katër alpinistëve që ka për synim pushtimin e majës më të lartë në botë, Mount Everest, u ka dhënë fund stërvitjeve dhe po qetësohet para se të marrë rrugën drejt Nepalit. 
Ekspedita që përfaqëson Kosovën, shtetin e vetëm në Evropë që ende nuk e ka pushtuar Mount Everesin, do të niset për në Nepal në fund të këtij muaji. Më 27 mars do të nisë misioni i tyre që pritet të zgjatë 67 ditë. 
“Stërvitjet kanë përfunduar, janë dy javët e fundit kur ne qetësohemi shpirtërisht dhe mendërisht, pushojmë dhe bëjmë vizita me familje te miqtë e njerëzit e rëndësishëm për ne. Sa duhet të jemi gati për këtë mision është mjaft relative, ne besojmë se jemi gati, duke u mbështetur në të gjithë parametrat që i kemi kaluar deri më tash, e që për ne janë të kënaqshëm dhe premtues”, ka bërë të ditur të hënën Nazmi Hasanramaj, kreu i grupit. “Nisja jonë do të bëhet më 27 mars. Ne i kemi siguruar fondet minimale për t’u nisur, kështu që rezervimet dhe biletat kanë përfunduar, duke përfshirë këtu edhe licencën e ngjitjes drejt majës”. 
Por, meqë është siguruar fond minimal, nuk është e sigurt nisja e gjithë anëtarëve të ekspeditës. Mund të ndodhë që ndokush të mbetet në Kosovë. Megjithatë Hasanramaj është optimist se do të udhëtojnë të gjithë, siç është planifikuar me vite. Krahas tij, pjesë e ekspeditës do të jenë edhe Arineta Mula, Qëndrim Sopi e Haki Hasanramaj. 
“Puna e fondit është fazë shumë e vështirë që na ka marrë shumë energji dhe na ka shkaktuar stres të madh, por gjithsesi jemi afruar. Ende nuk e dimë a do të udhëtojmë të gjithë, por shpresat janë të mëdha”, shtoi Hasanramaj. “Reduktimi i cil
itdo nga ekipi, neve do të na dobësojë teknikisht dhe shpirtërisht, sepse jemi përgatitur bashkë dhe caku ynë ka kuptim më të madh kur jemi bashkë”. 
Maja e Mount Everestit është më e larta në botë, me 8.848 metra lartësi mbidetare dhe ka një rrezikshmëri jashtëzakonisht të madhe. Pushtimi i këtij mali është përcjellë edhe me vdekshmëri të lartë ndër vite, meqë faktorët si orteku i borës, akulli, shkëmbinjtë, i ftohti ekstrem, mungesa e oksigjenit e ataku në zemër mund të jenë fatal për alpinistët. 
Alpinistët kosovarë për këtë sfidë kanë filluar të përgatiten prej vitit 2014. Më herët, alpinistëve kosovarë u është dorëzuar flamuri i Kosovës nga presidenti Hashim Thaçi. 
Ata shpresojnë ta ngrenë atë lartë, në majën më të lartë në botë. 
>
Index:<324>
Title:<https://www.koha.net/everest-video/9266/paraqitja-e-ekspedites-per-ne-everest-ne-diten-e-kremtimit-te-pavaresise-se-kosoves-sot/>
Content:<
Paraqitja e Ekspeditës për në Everest, në ditën e kremtimit të Pavarësisë së Kosovës, transmetuar në Emisionin “SOT” të KTV-së, më 17 shkurt 2017
>
Index:<325>
Title:<https://www.koha.net/lemsh/102968/lidhja-e-fuqishme-mes-njerezve-dhe-kafsheve/>
Content:<
Një video, në të cilën shfaqet një shimpanze në momentin që ribashkohet me njerëzit që e rritën, është bërë virale në internet, shkruan abcnews.al. Fillimisht, në pamjet, që duket se janë regjistruar nga një celular duket shimpanzeja, i quajtur Limbani, i cili po pinte diçka nga një kanaçe.
Më pas, ai dëgjon ta thërrasin dhe kthehet menjëherë, por shikon “babain” e tij, Jorge. Askush nuk mund ta ndalojë gëzimin e tij, i cili hidhet direkt në krahët e burrit duke e shtrënguar fort.
Limbani i mban krahët për një kohë të gjatë të hedhura mbi shpatullat e Jorges, si një fëmijë i vogël. Jorge e puth në faqe majmunin e vogël, ndërsa Limbani nuk harron të hidhet edhe në krahët e Tanias, gruas së Jorge-s.
Limbani jeton në një kopësht zoologjik në Miami, ndërsa punonjësit aty thonë se sa herë që Tania dhe Jorge vijnë, shimpanzeja bën të njëjtin veprim. Ai u sëmur me pneumoni pasi mamaja e tij theu tre brinjë ndërsa po lindte, si dhe e refuzoi pasi nuk kishte mundësi t’i jepte më qumësht.
Videoja e publikuar tashmë në internet tregon lidhjen e fuqishme që mund të krijohet mes kafshëve dhe njerëzve, pasi këto të fundit i gjejnë në kushte të vështira.

>
Index:<326>
Title:<https://www.koha.net/lemsh/102906/duke-punuar-aren-zbuloi-lokale-misterioze/>
Content:<
Në vitin e largët 1835 një bujk anglez nga Margate të Anglisë, derisa po punonte në arën e tij, i ndodhi një e papritur.
Kacia e tij u zhduk në një humnerë, ku do të zbulohet një mrekulli e dorës së njeriut, që do t’ia ndryshonte ardhmërinë gjithë qytetit.


>
Index:<327>
Title:<https://www.koha.net/lemsh/102889/dhjete-ujevarat-me-atraktive-te-botes/>
Content:<
Në të katër skajet e planetit ka ujëvara madhështore dhe “katedrale” ujore, në të cilat natyra ofron spektakël mahnitës. “Shqip” transmeton dhjetë sosh, të gjitha për t’u admiruar.
Angel Salto – Venezuelë – Është ujëvara më e lartë në botë: uji kërcen prej 979 metrash. Ajo ndodhet përgjatë lumit Carrao dhe uji prek tokën në rrafshin e quajtur Auya-Tepui, ose “mali i perëndisë së keqe”.
Niagara – SHBA-Kanada – Kjo kaskadë është ndoshta më e famshmja në botë, e njohur nga një film i famshëm i vitit 1953 me Marilyn Monroe. Vargu i ujëvarave këtu nuk është shumë i lartë, pasi “vetëm” 52 metra kërcen uji, por frontet e tyre janë ndër më të mëdhenjtë në planet.
Ujërat e Iguazës – Brazil-Argjentinë – Në kufirin ndërmjet dy shteteve të Amerikës së Jugut, ato konsiderohen si ujëvarat më të bukura në botë. Ato përbëhen nga një sistem prej 275 rrëkenjsh, me lartësi deri në 70 metra, brenda një gryke spektakolare.
Salto Kukenan – Venezuelë – Një ujëvarë e madhe prej 670 metrash me një rrëke uji të vetme dhe konsiderohet e dyta më e lartë në Tokë. E ka vendodhjen në rajonin Kukenan.
Ujëvara Viktoria- Zambia – Vendasit e quajnë atë “tymi që gjëmon”. Kjo ujëvarë ka një lartësi prej rreth 128 metra, por në muajt e parë të vitit, në fund të sezonit të shirave mjegulla pushton ujëvarën deri në një mijë metra, duke e fshehur shfaqjen e ujit vërshëllues nga objektivi.
Kaskada Jog – Indi – Ato janë të formuara nga lumi Sharavati në Indi dhe kanë një lartësi prej 829 metra. Janë ndër më të mëdhatë në Azi dhe bëhen veçanërisht spektakolare nga gushti deri në tetor, muaj kur ato janë veçanërisht të pasura me ujë.
Ujëvara Nachi – Japoni – Është ujëvara më e lartë në Japoni me 133 metra lartësi dhe 13 gjerësi. Ajo është e vendosur në luginën me të njëjtin emër, të zhytur në një natyrë spektakolare. Ujëvara ndodhet jo larg nga tempulli Hirou-jinja. Vetë ujëvara konsiderohet e shenjtë dhe marrja e llakut të saj konsiderohet shenjë e dëshirave të mira dhe jetës së gjatë.
Dettifoss – Islandë – Më e madhja në Evropë. Emri i saj do të thotë “Uji që rrënon” dhe me vend e përshkruan shtytja me të cilën uji i lumit Jökulsá á Fjöllum derdhet në grykën më poshtë.
Kjelfossen – Norvegji – Kjo ujëvarë, ndër më të lartat në Evropë, arrin një lartësi prej rreth 705 m, të ndarë në disa rrëke, por lartësia e saj në përgjithësi nuk është llogaritur me saktësi.
Kaksada E Serios – Itali – Me 315 metra dhe gryka për kërcim të trefishtë, janë më të lartat në Itali dhe e dyta në Evropë. Rrjeti i ujëvarave është i vendosur në Valseriana, në provincën e Bergamos. Ujëvarat janë të dukshme vetëm në disa ditë çdo vit dhe kanë një legjendë të tyren.

>
Index:<328>
Title:<https://www.koha.net/lemsh/102880/humbi-bastin-per-spanjen-prezantuesi-i-famshem-u-detyrua-te-shkoje-ne-pune-me-fustan/>
Content:<
Aleksandr Sofronov, prezantuesi i një radioje ruse u detyrua të shkonte me fustan në punë. Kjo erdhi si pasojë e një basti që vuri Sofronov, i bindur që Rusia nuk do të triumfonte kudër Spanjës.
Një prezantues i famshëm rus e festoi fitoren e vendit të tij ndaj Spanjës, i veshur me fustan. Kjo pasi ai ishte i sigurt që Rusia e kishte të pamundur të fitonte kundër Spanjës. “Nëse kjo ndodh, unë do të vij me fustan në punë”, u shpreh ditën e ndeshjes prezantuesi i një radioje ruse, Aleksandr Sofronov.
“Sport FM”, radioja ku punon Sofronov transmeton live edhe përmes televizionit, ç’ka do të thotë se fustanin ngjyrë rozë e panë të gjithë ndjekësit e tij. Këto foto kanë qarkulluar në të gjitha rrjetet sociale duke u bërë virale. Përfundimisht ky ka qenë Botërori i surprizave, pasi skuadra si Gjermania, Spanja dhe Argjentina u prenë të gjithëve ëndrrat në mes.
Që pas rënies së Bashkimit Sovjetik, kjo ishte hera e parë që Rusia ka kaluar në çerekfinale të Kampionatit Botëror.

>
Index:<329>
Title:<https://www.koha.net/lemsh/102662/imami-41-vjec-ne-malajzi-do-martohet-me-te-mituren-11-vjece/>
Content:<
Një burrë malajzian 41 vjeç, një imam, i martuar me dy gra dhe baba i 6 fëmijëve, është në pritje për t’u martuar me një të mitur myslimane tajlandeze 11 vjeçe, të cilën pretendon ta marrë si grua të tretë. Lajmi bëhet i ditur nga “The Star Online”.
Burri, i cili është imam në fshatin e tij të Gua Musang, në veri-lindje të Malajzisë, ka shkuar para dy javësh në Golok, një qytet në kufi mes Malajzisë dhe Tajlandës, për të zyrtarizuar martesën me të miturën, e cila është një e njohur e njërit prej fëmijëve të tij dhe vajza e një prej punëtorëve të tij.
Gazeta shkruan që bashkëshortja e ardhshme ka dhënë miratimin e saj dhe ka deklaruar se është e dashuruar me burrin e ardhshëm që kur ishte 9 vjeçe. Prindërit e fëmijës kanë vendosur si kusht që çifti mund të jetojë së bashku vetëm kur vajza të mbushë 16 vjeçe.
Gazeta po ashtu shpjegon se gruaja e dytë e 41-vjeçarit po konsideron divorcin pasi ka mësuar vendimin e bashkëshortit të saj.
>
Index:<330>
Title:<https://www.koha.net/lemsh/102673/dita-boterore-e-ufo-ve/>
Content:<
Çdo vit me datën 2 korrik njerëzit mblidhen për një festim të çuditshëm. Entuziastët e jashtëtokësorëve janë duke u përgatitur që sot të shënojnë këtë datë.
Dita Botërore e UFO-ve shënohet çdo vit, që nga fillimi i festës nga themeluesi dhe kryetari i qendrës për kërkime rreth UFO-ve, Haktan Akdogan në vitin 2001.
Ekzistenca e UFO-ve dhe në përgjithësi jashtëtokësorëve është një temë e debatuar ashpër mes atyre që besojnë në alienët dhe shkencëtarëve.
Dita Botërore e UFO-së supozohet të jetë një ditë për të gjithë që të ndalojnë dhe të peshojnë mundësinë që nuk jemi vetëm në univers.
Një pjesë e njerëzve këtë ngjarje e shënojnë me 24 qershor.
>
Index:<331>
Title:<https://www.koha.net/lemsh/102674/zbulime-befasuese-te-speleologeve-italiane-ne-shpellat-shqiptare/>
Content:<
Një grup speleologësh nga Rimini kanë eksploruar disa shpella në Elbasan. Speleologët kanë gjetur rreth 10 mijë lakuriq nate, kafkën e një gjitari si dhe kanë gjetur 3 shpella brenda 1 km, bën të ditur Shqiptarja.
Klubi italian i eksplorimit të shpellave, i përbërë nga Fabio Canghiari, Renato Placuzzi, Faenza Ivano Fabbri, Katia Poletti, Michele Sivelli dhe Lidia De Vido dhe përkthyesi shqiptar Etmond Cauli kanë zbuluar në shpella rreth 10 mijë lakuriq nate dhe kafkën e një gjitari në qytetin e Elbasanit.
Grupi i eksploruesve vazhdoi hulumtimin e hapësirave të reja të identifikuara gjatë muajt janar dhe prill kanë zbuluar 3 shpella të reja në rrezen e një kilometri. Gjatë ekspeditave njëri prej eksploruesëve zbriti në më shumë se 200 metra thellësi, por iu desh të ndalonte eksplorimin për shkak të mungesës së litarëve.
Një tjetër problem i hasur nga eksploruesit italianë ka qenë edhe një shpellë e mbushur me rreth dhjetëmijë lakuriq nate me këlyshë të sapolindur, kështu që për të mos shkaktuar probleme, u vendos shtyrja e eksplorimeve në një kohë tjetër të vitit.
Zbulim tjetër shumë interesant ishte edhe gjetja e një kafkë të lashtë e një gjitari të madh, e mbështjellë plotësisht në një stalagmite, e cila i është çuar ekspertëve të Universitetit të Tiranës për zbulimin e moshës së saj.
Me këto vëzhgime të reja, speleologët tani kanë sigurinë që këto mjedise të reja janë të lidhura me praninë e lumenjve të mëdhenj nëntokësorë në ujërat sulfur. Për të dhënë një shembull shumë të famshëm, speleologët përmendin të njëjtin lloj erozioni që gjeneroi shpellat spektakolare të Frasasit në Marka.
Këto zbulime të reja mund të jenë shumë të vlefshme për promovimin e turizmit si dhe të ndryshojnë strukturën ekonomike të një komuniteti të tërë që ende jeton në këtë cep të Shqipërisë.

>
Index:<332>
Title:<https://www.koha.net/lemsh/102724/dy-kosovare-shpikin-picen-e-zeze-mahnitet-e-gjithe-zvicra/>
Content:<
Pjetri dhe Armendi, nuk jetojnë në Itali, në vendin i cili njihet për pizza, por në Zvicër. Ata kanë bërë një kthesë në përgatitjen e këtij specialiteti, pasi që, nëpërmjet gatimit ata po bëjnë edhe vepra arti. Pjeter Perlepi dhe Armend Hajdaraj ka kohë që në picerinë e tyre kanë filluar të eksperimentojë me artin në pica, shkruan albinfo.ch.
Ndërkohë puna e tyre ka zgjuar interesimin e të tjerëve, të cilët për kuriozitet po shkojnë të shijojnë picat e tyre, edhe për shijen por sidomos edhe për ngjyrën. Pos picave tjera të shijshme, ata së fundi kanë vendosur të përgatisin pica me ngjyrë të zezë.
Pjeter Perlepi nga Komuna e Gjakovës ka 30 vjet që jeton në Zvicër. Ai ka mbaruar zanatin për të përgatitur ëmbësira në ëmbëltore. Pjetëri ishte rritur në furrë dhe e ka trashëguar profesionin nga babai i tij që tashmë është pensionuar dhe kishte furrën e tij në Zvicër.
Braktis zanatin e ëmbëltoristit, në kërkim të sfidave të reja
Por, ai vendosi të bëjë diçka tjetër dhe të merret me specialitetin e picave. “Doja një profesion të ri, pasi duke bërë torta dhe ëmbëlsira u bë monotone, dhe kam punuar edhe disa punë tjera. Edhe pse nuk isha i sigurt, ky zanat më hyri në qejf. Kam punuar 1 vjet e gjysmë aty dhe pastaj edhe në një piceri tjetër për rreth 3 vjet e gjysmë”, shprehet për albinfo.ch Pjeter Perlepi.
Më pas Pjetri dhe Armendi kanë vendosur që të kenë një piceri të tyre. Dhe kështu hapin picerinë “PizzArgovia”, që ka hapur dyert tashmë një vit në Brugg.
Po përse pica të zeza?
Disa të tilla i kishin shijuar në Itali, por ato ishin me ngjyra. “Na ka pëlqyer shumë ideja, dhe kemi vendosur që t`i bëjmë vet, por jo me ngjyrë. Kemi shikuar receta të ndryshme. Është më e shëndetshme, është më e shijshme. Kemi kërkuar diçka më të veçantë. E kemi nisur testimin, dhe e kemi provuar me familjarët tanë, të cilët ishin të befasuar.”
Pastaj një mendim për zbulimin e tyre e kanë marrë edhe nga miqtë e tyre.
Lajmi se në picerinë e tyre po bëhen pica të zeza ishte përhapur me shpejtësi. Tani mysafirët e tyre konsumojnë gjysma pica të zeza dhe gjysma pica tjera, të zakonshme.
“Ne nuk kemi pritur se do të kishte kaq shumë interesim. Kemi menduar mbase të kemi porosi për 10-20 pica në javë, por që na shkojnë më tepër nuk kemi besuar. Kemi pasur mysafirë të ndryshëm dhe special, vetëm për të ngrënë pica të zeza. Kjo të motivon për punë”, thotë Armendi për albinfo.ch, i cili prej disa vitesh ushtron profesionin e gastronomit në Zvicër.
Ja si “i nxijmë” picat
“Eshtë një preparat medicinal që është i lejueshëm dhe quhet “kohle aktiv” (karbon aktiv). Ne e kemi marrë vetëm atë produkt dhe e kemi kombinuar me miellin tonë, pastaj kemi shfrytëzuar edhe idetë e të tjerëve dhe kështu kemi bërë picën e zezë”, tregon për sekretin e kësaj pice Armend Hajdaraj nga Gjakova.
Ai thotë se nuk janë frikësuar që te eksperimentojnë për të bërë një picë të zezë. “Ne kemi dashur të japim diçka të re në Zvicër dhe me këtë ia kemi arritur. Një risi për konsumatorët. Ideja ka qenë që ne jemi të rinj dhe po ofrojmë diçka të re. Deri më tani jemi të vetmit në Zvicër me pica të zeza. Ka me ngjyra tjera, por jo me ngjyrë të zezë”, thonë Armendi dhe Pjetri.

>
Index:<333>
Title:<https://www.koha.net/lemsh/102473/bukuria-e-fshatit-permes-qeskave-te-cajit/>
Content:<
Sadit Uz Zaman, është një artist i ri dhe shumë i talentuar nga Bangladeshi.
Sadit, ka prezantuar për publikun bukurinë e fshatit të tij, ndërsa si projekt, e ka titulluar “Storie fshati nga qeska çaji”, transmeton Koha.net.
Të gjitha qeskat e çajit të cilat janë përdorur njëherë ai i ka ruajtur, e më pas ato i ka shfrytëzuar për të pikturuar në to. Përmes këtyre pikturave të vogla, ai thotë se e shfaq bukurinë e fshatit ku është rritur dhe jeton.
Qeskat e konvertuara në art, me të vërtetë duken interesante.

>
Index:<334>
Title:<https://www.koha.net/lemsh/102868/shqiptari-hero-gjesti-i-tij-ka-prekur-italianet/>
Content:<
Një shqiptar që jeton në Itali, tani ai po konsiderohet atje si hero, pasi i ka shpëtuar jetën një nëne bashkë me vajzën e saj të mitur, në kohën që banesa e tyre ishte përfshirë nga flakët.
Nertil Qato, sic shkruajnë mediat italiane, që e transmeton Syri, u zgjua nga gjumi teksa dëgjoi thirrjeve për ndihmë që vinin nga banesa ku kishte rënë në zjarr në katin e parë të një ndërtese. Ai mori shkallën që ndodhej në pjesën e pasme të furgonit të tij dhe u ngjit në banesë, ku shpëtoi fillimisht vajzën 14-vjeçare dhe më pas nënën e saj.
“Dëgjova një shpërthim dhe dola jashtë. Pashë banesën që ishte shembur pjesërisht, flakë dhe tym të zi. Dëgjova një thirrje për ndihmë dhe nxitova. Vendosa shkallën dhe u ngjita në katin e dytë. Aty nuk dukej gjë për shkak të tymit të zi. Por dëgjova zërin e një vajze, e mora në krahë dhe e zbrita poshtë. Më pas edhe nënën e saj”, ka treguar shqiptari.
Kreu i bashkisë së Livornos, Filippo Nogarin i ka dorëzuar një çmim special shqiptarit dhe i ka premtuar përshpejtim të procedurave për t’u pajisur me leje qëndrimi, madje duke i hapur edhe rrugën për të marrë shtetësinë italiane.
“Nertili ndodhet këtu prej 6 vitesh. Është njeri punëtor dhe ende nuk ka nënshtetësinë sepse ligjet parashikojnë se duhet të ketë të paktën 10 vite leje qëndrimi. Më kujtohet veprimi i presidenti francez që vendoi t’i japë shtetësinë një qytetari nga Mali, pasi shpëtoi një fëmijë. Do doja dhe unë të bëja diçka të ngjashme”, ka thënë kreu i bashkisë së Napolit.

>
Index:<335>
Title:<https://www.koha.net/lemsh/102863/pas-sarandave-pergatitet-udhetimi-ne-shqiperi-i-vlorave-te-kosoves/>
Content:<
Pak muaj më parë 40 vajza dhe gra me emrin Saranda udhëtuan bashkë nga Kosova drejt qytetit me të njëjtën emër në jug të vendit.
Udhëtimi ngjalli interes kudo nëpër Shqipëri, jo vetëm për idenë interesante, por edhe sepse emrat shqiptarë sa vijnë e po bëhen më të rrallë mes fëmijëve të sapolindur.
Duke marrë shkas nga pakësimi i emrave shqiptarë mes fëmijëve, shoqata Labëria ka organizuar një aktivitet ku mes të tjerëve ka qenë i pranishëm edhe ambasadori i Shqipërisë në Kosovë, Qemal Minxhozi.
Gjatë takimit tha se është duke u organizuar një udhëtim mes këtyre grave dhe vajzave drejt qytetit që u ka dhënë emrin.
“Vetëm Kosova ka mbi 7000 vajza e gra të quajtura Vlora, që po punojmë të organizojmë një ekskursion në qytetin e Vlorës, siç realizuam me 50 vajza e gra me emrin Saranda që i çuam në Sarandë”, citon KultPlus ambasadorin Minxhozi.
>
Index:<336>
Title:<https://www.koha.net/lemsh/102783/mjeket-i-rekomandonin-diete-por-iu-hoq-nje-cist-22-kilogramesh/>
Content:<
Një peshë e rëndë prej 22 kilogramë u hoq nga një grua, stomaku i së cilës ishte aq i madh saqë mjeku i tha asaj se ajo kishte nevojë urgjente për një dietë, ndërsa njerëzit pyetën nëse ajo mund të jetë duke pritur për binjakët.
Kyle Rene nga Montgomery, në shtetin e Alabama, kalonte nëpër muajt e vuajtjeve të shkaktuara nga probleme të pashpjegueshme abdominale, dhimbje dhe shtim në peshë.
Kjo tridhjetëvjeçare thotë se problemet e stomakut vitin e kaluar ndikuan në aktivitetet e saj të përditshme, transmeton Ksp.
"Nuk mund të shkoja deri te vetura pa humbur frymën”, thotë ajo.
Megjithatë, mjekët thjesht i thanë asaj të humbte peshë.
"Unë u përpoqa të humbisja peshë për një vit, por pikërisht e kundërta ndodhi. Sapo e mora”, tregon Rene.
Mjeku Gregori Jons, i cili ishte pjesë e operacionit, tregon se cisti ishte ndër më të mëdhenjtë që kishte parë ndonjëherë.
Rene tash ndihet më mirë dhe mund të kryejë punë që nuk kishte mundur para një viti.
>
Index:<337>
Title:<https://www.koha.net/lemsh/102609/zbulohet-zona-me-vdekjeprurese-ne-bote/>
Content:<
Shkencëtarët kanë zbuluar “zonën e vdekjes” më të madhe në botë deri tani.
Në një zonë të madhe në Gjirin e Omanit, i cili mbulon një sipërfaqe prej rreth 80,000 metra katrorë, për shkak të mungesës së oksigjenit, pothuajse nuk ka jetë, sipas një studimi të botuar në gazetën Gjeophysical Research Letters, transmeton ksp.
“Hulumtimi ynë thotë se situata është më e keqe se sa kishim frikë. Më shumë nuk merr më oksigjen”, shpjegon Bastian Quest nga Universiteti Britanik i Anglisë Lindore.
Deri tani nuk dihej se sa situata në zonë ishte shqetësuese, pasi piratët dhe konfliktet në këtë rajon të Detit Arabik ndaluan kërkimin shkencor.
Përmbajtja e oksigjenit në “zonat e vdekjes” në det është aq e ulët sa bimët dhe kafshët nuk mund të mbijetojnë.
Në disa zona, në një thellësi prej 200 deri në 800 metra, një zonë e tillë ekziston natyrshëm, por edhe ndryshimet klimatike dhe ndotja mund të çojnë në krijimin e tyre.
Niveli i oksigjenit në ujë ulet për shkak të ngrohjes së oqeanit, por mbeturinat dhe ujërat e zeza gjithashtu ndikojnë në reduktimin e tij.
>
Index:<338>
Title:<https://www.koha.net/lemsh/102574/per-19-vjet-kishte-organet-jashte-tash-jeton-si-njeri-normal/>
Content:<
Mjekët kanë shpëtuar një adoleshente, e cila ka jetuar me organe vitale për 19 vjet jashtë trupit të saj.
Sauda Suleiman Amour nga Tanzania u lind me një omphalocel, deformim në muret e barkut, dhe mëlçia e saj dhe një pjesë e mitrës ishin jashtë barkut, të mbuluara vetëm pak.
Në raste të tilla, një i porsalindur operohet disa orë pas lindjes, por Suada i është nënshtruar vetëm dy operacioneve të pasuksesshme kur ajo ishte pesëvjeçare.
Katër vjet më parë ajo pushoi së ndjekuri shkollën, pasi ajo u ekspozua atje me fyerje nga bashkëmoshatarët. Ajo dukej sikur të ishte shtatzënë, dhe kishte frikë të vazhdueshme se organet do t’i shpërthejnë.
“Vajza e gjorë për shkak të madhësisë së organeve që i kishin dalë jashtë sa një top futbolli nuk mund të shkonte në shkollë ose të luante jashtë. Ajo duhej ta mbronte atë, pasi çdo dëmtim do të ishte fatal”, shpjegon Radhakrishna Patta, mjek indian dhe drejtor i Institutit për Shkencat Mjekësore në Indi, ku u operua Sauda.
Mjekët që e operuan duhej të zgjeronin barkun e saj para se organet të vendoseshin aty, transmeton KosovaPress.
“Kur e pamë, ishim të tmerruar”, thotë Patta.
Në SHBA, një në 5.400 fëmijë në vit lind me omphalocel. Në javët e hershme pjesë të sistemit të tretjes rriten jashtë embrionit në shtatzëni normale, por këto pjesë të trupit duhet të vendosen në trupin e fetusit më së voni deri në javën 11.
Tek omphalocele, gjatë zhvillimit të fetusit në mitër, organet abdominale duke përfshirë zorrët, mëlçinë dhe organet e tjera rriten në mënyrë anormale në një qese jashtë kërthizës. Ashtu si te Saude, mëlçia e saj nuk u vendos kurrë në trup.
"Kur e pamë, ishim të tmerruar, pasi në rastin e saj e gjithë mëlçia ishte jashtë barkut, mbuluar me një shtresë të hollë të lëkurës së sëmurë", tha Patta.
Megjithëse nuk është e pazakontë që omphaloclele të shoqërohen nga anomali të tjera kromozonale, kardiake dhe cerebrale, në rastin Saudit, vetëm organet vitale janë lënë jashtë trupit, të ekspozuar ndaj infeksioneve dhe rrezikut të lëndimeve fizike.
"Detyra jonë ishte të vendosnim mëlçinë në zgavrën e barkut pa e dëmtuar atë ose pacienten. Por në barkun e saj nuk kishte vend për një të dhjetën e mëlçisë së saj. Për një operacion të suksesshëm, së pari duhej të bënim hapësirë të mjaftueshme në zgavrën e saj të barkut. Ne filluam përgatitjen për kirurgji dy javë më herët, duke futur një gjilpërë në bark, përmes së cilës po e pomponim ajrin. Ne gradualisht e shtuam dozën për të bërë hapësirë të mjaftueshme”, tha doktor Patta.
Edhe pse e gjithë procedura ishte jashtëzakonisht e kërkuar, vetë operacioni shkoi mirë.
“Për katër ditët e para, vajza ishte në kujdesin intensiv dhe mori frymë me ndihmën e një ventilatori mekanik, dhe një javë pas operacionit, ajo ishte në dietë dhe po i afrohej shërimit. Plagët u shëruan mirë, kështu që u lirua për kujdes në shtëpi”, është shprehur Patta.
>
Index:<339>
Title:<https://www.koha.net/lemsh/102543/macja-supersonike-ne-japoni-treni-plumb-behet-roze/>
Content:<
Sikur të mos mjaftojë mrekullia inxhinieri e trenave plumb apo “shinkasen” siç njihen në Japoni, autoritetet në vendin e samurajve kanë vendosur që ata t’i bëjnë edhe më tërheqës për publikun, duke mbuluar një prej tyre me imazhet e personazhit të dashur nga fëmijët “Hello Kitty”.
Treni rozë është vënë tashmë në lëvizje dhe qëllimi është tërheqja e sa më shumë turistëve. Treni plumb në fakt është shndërruar në një kënd lojërash të vërtetë, pasi edhe brenda tij gjithçka është modifikuar për t’i bërë reklamë personazhit “Hello Kitty”, shkruan tch.
Treni rozë do të bëjë linjën Osaka-Fukuoka gjatë tre muajve të ardhshëm dhe kompania hekurudhore thotë se interesi është mjaft i madh edhe që tani kanë nisur prenotimet e biletave.
Nisma publicitare është vlerësuar mjaft nga japonezët që kanë vërshuar me qindra në ditën e parë të udhëtimit të trenit “Hello Kitty”. Megjithatë, duket se djemtë e vegjël i kanë varur disi buzët dhe shpresojnë që në të ardhmen, një tjetër tren “shinkasen” të shndërrohet në robot apo diçka të ngjashme.
>
Index:<340>
Title:<https://www.koha.net/lemsh/102429/boterori-i-nuseve-me-vello-grate-luajne-futboll-ne-rusi/>
Content:<
Gratë ruse të veshura me fustan nusërie të shtunën kanë zhvilluar një ndeshje futbolli në qytetin Kazan të Rusisë, nikoqire e Botërorit 2018.
Reuters raporton se ato kanë zhvilluar një miqësore të veshura me vello për të treguar dashurinë për futbollin, transmeton Koha.net.
Për 15 minuta, të ndara me nga pesë lojtare në ekip, nuset argëtuan një publik të vogël që ishin mbledhur për t’i shikuar.
“Patëm paraqitje të mirë, edhe pse nuk ishte e rehatshme”, shprehet Gulnaz Sharipova, që ishte në ekipin fitues por që kurrë më parë nuk kishte luajtur futboll.

>
Index:<341>
Title:<https://www.koha.net/lemsh/102336/lagjet-me-te-pasura-ne-amerike/>
Content:<
Lagjja më e pasur në Amerikë është e mbyllur, lejohen vetëm banorët që jetojnë aty.
Quhet Fisher Island, dhe është një ishull pranë brigjeve të Majemit, ku mund të shkosh vetëm me traget ose me motoskafë taksi.
Banorët janë nga 50 vende të ndryshme të botës, dhe profesionet e tyre variojnë që nga sportistë të famshëm apo supermodele, e deri te avokatë  dhe drejtues kompanish gjigante.

Të ardhurat mesatare të çdo familjeje në këtë ishull kanë qenë 2.5 milionë dollarë në vit.

Në vend të dytë është Atherton, në Silicon Valley të San Françiskos, zonë e njohur për kompanitë e mëdha teknologjike. Të ardhurat mesatare këtu janë 1.5 milionë dollarë për familje.
 

Në vend të tretë është Palm Beach, Florida, 33480, zona ku presidenti Trump ka klubin privat. Të ardhurat mestare për familje, 1.25 milion dollarë në vit.
 

Në vend të katërt është Palo Alto, 94301, ku të ardhurat për familje janë mesatarisht 1.1 milionë dollarë në vit.
 

Në vend të pestë, Harrison, New York, 10577, 976,000 dollarë në vit.
 

Gladwyne, Pensilvani, 957,000 dollarë në vit
 

Los Angeles, 90067, Kaliforni, 905,000 dollarë në vit
 

Kenilworth, 60043,Illinois, 861,000 dollarë në vit
 

Weston, 02493, Massachusetts, 860,000 dollarë në vit
 

San Françisko, Kalifornia, 94111, 776,000 dollarë në vit.
>
Index:<342>
Title:<https://www.koha.net/lemsh/102326/sorrat-jane-lloji-me-inteligjent-i-shpendeve/>
Content:<
Testi që shkencëtarët e zhvilluan me “automat ushqimi”, nxori në pah se sorrat janë më inteligjente në mesin e zogjve.
Sipas lajmit në BBC, në një eksperiment i zhvilluar mbi shpendët e egër në një qendër mbrojtëse në Kaledoninë e Re, disa sorra gjetën se si punon “automati i ushqimit”.
Hulumtuesit vëzhguan se si sorrat pas një kohe letrën e vendosur para tyre e kanë futur në vendin e parave të automatit dhe kanë arritur të marrin ushqimin.
Sarah Jelbert nga Universiteti Cambridge, tregoi se si e kanë zhvilluar eksperimentin, përcjell aa. “Përgatitëm një automat ushqimi në formë të kutisë për sorrat. Mbi kutinë vendosëm gurë dhe letra në të cilat fshehëm copë mishi. Më pas i mësuam sorrat që gurët dhe letrat t&#39;i hedhin në një vrimë mbi automatin. Kështu mundeshin të marrin ushqim nga automati. Pasi që sorrat e zgjidhën se si punon sistemi e bëmë më të vështirë testin dhe vendosëm letra më të mëdha që nuk hyjnë në vrimë”, tregon ajo.
Jelber tha se sorrat kanë copëtuar letrat me sqepat e tyre me të cilën kanë arritur të mundësojnë automati të punojë dhe kanë arritur të marrin ushqim nga automati.
Theksohet se gjysma e sorrave kanë qenë të afta të zgjedhin mekanizmat e ndërlikuar. Gjithashtu është bërë e ditur se ky test është më i ri dhe më i avancuar, me të cilën është dëshmuar se sorrat janë lloji më inteligjent i shpendëve.
Hulumtimi i publikua në revistën “Nature Scientific Reports”.
>
Index:<343>
Title:<https://www.koha.net/lemsh/102286/marsejeza-historia-e-himnit-te-frances/>
Content:<
Më 30 qershor të vitit 1792 në Paris, këndohet për herë të parë Marsejeza, si këngë lufte.
Konventa e miratoi atë si himnin kombëtar më 14 korrik 1795, e humbi këtë status nga Napoleon Bonaparti, vetëm për t’iu rikthyer pak kohë pas Revolucionit të korrikut të vitit 1830.
Pastaj “Marsejeza” u njoh si himn i lëvizjes revolucionare ndërkombëtare nga Komuna e Parisit në vitin 1871.
Tetë vjet më vonë u rishpall himn kombëtar i Francës, dhe vazhdon të jetë.
>
Index:<344>
Title:<https://www.koha.net/lemsh/102206/ngaterruan-qytetin-tifozet-argjentinas-marrin-dhurate-nga-putini/>
Content:<
Është mirë të tregohesh i kujdesshëm në gjetjen e itinerarit, nëse nuk dëshiron të humbasësh ndeshjen e skuadrës.
Dy tifozë argjentinas u bënë protagonistë të një aventure jo fort të zakontë. Amerikano-latinët ngatërruan qytetin dhe shkuan në drejtim të Novgorodit, ndërkohë që duhej të kishin udhëtuar drejt Nizhny Novgorod, një prej qyteteve pritëse të Botërorit e ku Argjentina kishte në program zhvillimin e ndeshjes me Kroacinë, që e humbi 3-0, transmeton TCH.
Kështu, dy argjentinasit nuk mundën të ndjekin këtë përballje, pasi ishin 1.000 km larg dhe nuk kishin asnjë mundësi për të korrigjuar gabimin.
Por, kur gjithçka dukej e humbur, dy argjentinasit morën një dhuratë surprizë. Ata u kontaktuan nga njësia administrative e Novgorodit, që nëpërmjet një përkthyesi u bëri të ditur se vet presidenti rus, Vladimir Putin, të cilit i bëri përshtypje historia e tyre, u siguroi bileta për ndeshjen e radhës së Argjentinës: atë me Nigerinë që u zhvillua në Shën Pjetërburg.
Këtë radhë, fundi i aventurës së tifozëve argjentinas ishte i lumtur, pasi skuadra “Albiceleste” fitoi ndaj afrikanëve, duke u kualifikuar për në 1/8-at e finaleve të Kupës së Botës.
>
Index:<345>
Title:<https://www.koha.net/lemsh/102201/duket-shtepi-e-zakonshme-kur-futeni-brenda-e-kuptoni-pse-kushton-7-600-000-dollare/>
Content:<
Artisti Ed Bemis me disa të tjerë, e kanë krijuar këtë shtëpi në malet e Ashlandit në Oregon.
E gjithë ideja e tyre kishte ardhur nga aventurat e guximshme që kishin marrë ndër vite, bukuritë e romaneve fantastiko-shkencore, dhe betejat me dragonj nëpër filma të ndryshëm, transmeton Koha.net.
Duket fillimisht shtëpi e zakonshme e pak e çuditshme, por në fakt, vlera e saj është 7,600,000 dollarë.
Ajo është 8,881 metra katrorë dhe ka 706 hektarë. Shtëpia është e ndërtuar nga artistët lokalë, ku përfshihen karakteristika ekologjike. Shtëpia ka edhe pishinë. Pjesët e saja më të ndërlikuara, janë të ndërtuara me duar.
7,600,000 është shtëpia e ëndrrave të këtyre artistëve.

>
Index:<346>
Title:<https://www.koha.net/lemsh/102129/kafeja-pija-e-preferuar-e-gjermaneve/>
Content:<
Jo birra, por në fakt kafeja është pija e preferuar e gjermanëve! Çdo gjerman pi rreth 149 litra kafe në vit, që do të thotë gati tre filxhana në ditë.
Vendin e dytë e zë uji, kurse birrën me sa duket gjermanët nuk po e preferojnë më si më parë, sepse konsumi i saj është në rënie. Por sidoqoftë, përkthyer në shifra, konsumi i birrës tek gjermanët është afro 100 litra për frymë në vit.
>
Index:<347>
Title:<https://www.koha.net/video/103112/vazhdojne-hetimet-per-vdekjen-e-17-vjecarit-ne-prizren/>
Content:<
>
Index:<348>
Title:<https://www.koha.net/video/103106/serbet-e-duan-asociacionin-me-kompetencat-e-dakorduara-ne-bruksel/>
Content:<
Lexoni lajmin: Ekipi Menaxhues për draftimin e statutit bashkë me kryetarët e komunave, me të cilat udhëheq Lista Serbe janë dakorduar që udhërrëfyes për Asociacionin/Bashkësinë e komunave me shumicë serbe, të jenë vetëm marrëveshjet e Brukselit, shkruan sot Koha Ditore. Ky përcaktim është shprehur përmes një komunikate për media, e cila nuk është me domen zyrtar të institucioneve të Kosovës.
>
Index:<349>
Title:<https://www.koha.net/video/103066/kosova-humb-170-milione-euro-per-shkak-te-kontratave-te-gabueshme/>
Content:<
170 milionë euro mund t’i humbasë Kosova për shkak të mungesës së profesionalizmit gjatë lidhjes së kontratave publike, jotransparencës lidhur me to dhe keqpërdorimit të detyrës zyrtare, raporton KTV.
Kontrata për autostradën për Shkup, ajo e pasaportave biometrike, kontrata e Dardafonit, AXOS-i, si dhe procesi i privatizimit të Brezovicës ishin 5 tema diskutimi me titullin “Kontratat e dëmshme të Kosovës”, të organizuar nga Fondacioni i Kosovës për Shoqëri të Hapur.
Një studim i realizuar nga instituti Riinvest flet për mungesën e profesionalizimit dhe transparencës gjatë përpilimit të këtyre kontratave. E, ministri i Zhvillimit Ekonomik, Vladrin Lluka, tha se kanë qenë në dijeni se kishin nënshkruar kontrata pa e ditur nëse do të përmbusheshin. Zëvendësministri i Infrastrukturës, Fehmi Mujota, duke folur për dëmshpërblimin prej 53 milionë eurosh që qeveria ia pagoi Bechtel&Enkës, tha se është pasojë e ndërrimit të qeverive dhe menaxhimit joserioz të kontratave. Korab Sejdiu tha se në kontratat publike nuk duhet të kenë konfidencialitet. Qeveria e Kosovës është duke u përballur me konteste gjyqësore, të cilat rrjedhin si pasojë e formulimit dhe zbatimit joadekuat të kontratave publike.
>
Index:<350>
Title:<https://www.koha.net/video/103065/banore-te-velanise-provokohen-e-sulmohen-nga-fqinji-organet-e-drejtesise-nuk-veprojne/>
Content:<
Banorët e lagjes “Velania” të kryeqytetit janë në hall të madh me një fqinj të tyre, i cili thuajse çdo ditë i ngacmon dhe i kërcënon ata. Banorët thonë se nuk duan probleme me të, por kritikojnë autoritetet e rendit që nuk po ndërmarrin asgjë lidhur me problemin e lagjes së tyre. Javën e kaluar 22-vjeçari, A. Zejnullahu kishte fyer njërin nga banorët, i cili nuk dëshiron të publikojë identitetin e tij, mirëpo thotë se policia nuk po ndërmerr diçka për sigurinë e tyre.
Ata thonë se fakti që janë familjarë, nuk duan të merren me të, pasi ai me vete bart armë të ndryshme.
“Kohavisioni” nuk ka mundur të kontaktojë me 22-vjeçarin A. Zejnullahu, por babai i tij i ka thënë televizionit se nuk mund të bëjë asgjë lidhur me të birin, pasi ai nuk i merr parasysh fjalët e tij. Policia, ndërkohë, bën të ditur se janë 12 raste të raportuara për këtë person, përfshirë lëndime trupore e kanosje. Dhjetë prej këtyre rasteve janë proceduar në Prokurorinë përkatëse, ndërsa dy të tjera janë duke u trajtuar nga policia.
Por, se pse ky person nuk është ndalur nga autoritetet e drejtësisë, pavarësisht dhjetëra denoncimeve ndaj tij, është çështje që i takon Prokurorisë.
Policia nuk ka treguar se kush është prokurori që gjithnjë e liron me procedurë të rregullt këtë person, të cilin fqinjët e denoncojnë si kërcënues.
>
Index:<351>
Title:<https://www.koha.net/video/103031/per-3-vende-ne-kushtetuese-6-kandidate-ne-votime/>
Content:<
Për 3 ulëse në Gjykatën Kushtetuese, 6 kandidatë pritet të votohen këtë javë në Kuvendin e Kosovës, raporton KTV.
Më 22 qershor, Komisioni i ka rekomanduar Kuvendit emrat që janë duke u risjellë në votim, pasi asnjëri nga ta nuk kishte marrë votat e mjaftueshme më 19 maj. Kushtetuesja, që nga 15 qershori mbeti pa kuorum dhe rrjedhimisht nuk do të mund të nxjerrë asnjë vendim.
Në Kuvendin e Kosovës, më 18 maj, ishin votuar dy gjyqtarë nga radhët e pakicave, Radomir Llaban e Bajram Latifi, por ata ende nuk janë dekretuar nga presidenti Hashim Thaçi.
Ambasadorë të vendeve të ndryshme, si edhe zyra e BE-së kanë bërë thirrje që kandidatët e zgjedhur të jenë apolitikë e të ndershëm.
>
Index:<352>
Title:<https://www.koha.net/video/103030/per-dhe-kunder-gjykimit-ne-mungese/>
Content:<
Ishte premtuar nga ministri i Drejtësisë se Kodi i Procedurës Penale do të procedohet në Kuvend gjatë qershorit, por plotësim-ndryshimi i tij është shtyrë për shtator, raporton KTV.
Ndër ndryshimet që pritet të bëhen në këtë kod është edhe gjykimi në mungesë.
Ministri Abelard Tahiri, thotë se ende nuk ka qëndrim se a do të përfshihet apo jo gjykimi në mungesë në Kodin e Procedurës Penale. Por, përfshirjen e gjykimit në mungesë në plotësim-ndryshimin e Kodit të Procedurës Penale, e sheh të domosdoshme prokurori, Besim Kelmendi.
Kelmendi që është pjesë e grupit punues, thotë se kjo duhet të përfshihet për të gjykuar kryesit e krimeve të luftës në Kosovë.
Juristi Gzim Shala nga Instituti i Kosovës për Drejtësi, thotë se gjykimi në mungesë nuk duhet të jetë pjesë e Kodit të Procedurës Penale, pasi kjo shkel të drejtat për mbrojtje të të pandehurve.
Me ligjet e aplikueshme deri në vitin 2004 në Kosovë ishte i lejuar gjykimi në mungesë. Por, me hyrjen në fuqi të Kodit të Përkohshëm të Procedurës Penale të hartuar nga UNMIK-u, kjo ishte shfuqizuar.
>
Index:<353>
Title:<https://www.koha.net/video/103007/sa-dollare-kushton-mirenjohja-qe-haziri-thote-ta-kete-marre-nga-trumpi/>
Content:<
Prej 6 deri në 10 dollarë kushton mirënjohja, sikurse atë që Lutfi Haziri tha se ia ndau Presidenti i SHBA-së, Donald Trump, raporton KTV.
Ajo ndahet ekskluzivisht për shtetas amerikanë dhe është mostër e njëjtë për të gjithë që vërtetojnë se kanë kryer punë vullnetare për komunitetin.
Zyra e Hazirit ka thënë se nuk ka koment për këtë, sepse vetëm e ka pranuar mirënjohjen që ia ndau Ambasadori i Nderit i Kosovës, Otto F. Von Feigenblatt.
KTV-ja i ka shkruar edhe ambasadorit për t’i kërkuar sqarime, por ai nuk ka kthyer përgjigje.
Feigenblatt është dekoruar nga Presidenti Hashim Thaçi këtë vit me titullin Ambasador Nderi.
Kjo nuk është hera e parë që ky person ndan mirënjohje të tilla. Në muajin mars të identike të njëjtën ia ndau Ramize Murtezi – Shalës, redaktore në RTK derisa të tilla ka ndarë edhe në Shqipëri.
>
Index:<354>
Title:<https://www.koha.net/arberi/102996/kosova-humb-170-milione-euro-per-shkak-te-kontratave-te-gabueshme/>
Content:<
170 milionë euro mund t’i humbasë Kosova për shkak të mungesës së profesionalizmit gjatë lidhjes së kontratave publike, jotransparencës lidhur me to dhe keqpërdorimit të detyrës zyrtare, raporton KTV.
Kontrata për autostradën për Shkup, ajo e pasaportave biometrike, kontrata e Dardafonit, AXOS-i, si dhe procesi i privatizimit të Brezovicës ishin 5 tema diskutimi me titullin “Kontratat e dëmshme të Kosovës”, të organizuar nga Fondacioni i Kosovës për Shoqëri të Hapur.
Një studim i realizuar nga instituti Riinvest flet për mungesën e profesionalizimit dhe transparencës gjatë përpilimit të këtyre kontratave. E, ministri i Zhvillimit Ekonomik, Vladrin Lluka, tha se kanë qenë në dijeni se kishin nënshkruar kontrata pa e ditur nëse do të përmbusheshin. Zëvendësministri i Infrastrukturës, Fehmi Mujota, duke folur për dëmshpërblimin prej 53 milionë eurosh që qeveria ia pagoi Bechtel&Enkës, tha se është pasojë e ndërrimit të qeverive dhe menaxhimit joserioz të kontratave. Korab Sejdiu tha se në kontratat publike nuk duhet të kenë konfidencialitet. Qeveria e Kosovës është duke u përballur me konteste gjyqësore, të cilat rrjedhin si pasojë e formulimit dhe zbatimit joadekuat të kontratave publike.

>
Index:<355>
Title:<https://www.koha.net/arberi/102995/sindikatat-e-kosoves-vetem-nenshkruese-marreveshjesh-ne-kohe-fushatash/>
Content:<
Sindikata, pak persona kishte arritur t’i sillte në ditën kur e gjithë bota vlon nga kërkesat për të drejtat e punëtorëve, 1 majin, raporton KTV.
Sindikatat e Kosovës, nuk është që shquhen për këtë organizim, e as që besohet se punojnë në favor të punëtorëve.
Perceptimi i krijuar për to është nënshkrimi i marrëveshjeve me politikanë e liderë partish në kohë fushate.
Kjo, sipas aktivistit të shoqërisë civile, Kushtrim Shaipi, është për faktin se u mungon koncepti dhe përfaqësimi politik, që do të bënte ndryshimin, duke i bërë ato të ndikueshme dhe të varura nga partitë politike.
Kryesia e Federatës Sindikale të Shëndetësisë së Kosovës ka përfituar shumë favore me kontratën e fundit sektoriale, që ka nënshkruar me ministrin e Shëndetësisë, Uran Ismaili.
Me të, Ministria ka marrë për obligim të përkujdeset për zyrat e Sindikatës dhe po ashtu që kësaj organizate t’ia delegojë disa kompetenca ekzekutive, e të cilat me ligj u takojnë institucioneve të tjera.
Për Arton Demhasaj ky fakt nuk është në rregull. Ai mendon se kërkohet një bashkim i sindikatave për të lobuar në implementimin e Kontratës Kolektive.
Pos kësaj, shumë institucione, që kanë numër të madh të punëtorëve, kanë nga dy organizma gjë që, sipas Shoqërisë Civile, vë në pah edhe faktin se sindikatat janë të politizuara. Punëtoret e arsimit, ata që punojnë në Postën dhe Telekomin e Kosovë dhe punëtorët e RTK-së, janë vetëm disa nga ata që kanë paralelizma në organizimin e tyre sindikal. Në sindikata nuk besojnë as vetë punëtorët.
>
Index:<356>
Title:<https://www.koha.net/arberi/102994/sa-dollare-kushton-mirenjohja-qe-haziri-thote-ta-kete-marre-nga-trumpi/>
Content:<
Prej 6 deri në 10 dollarë kushton mirënjohja, sikurse atë që Lutfi Haziri tha se ia ndau Presidenti i SHBA-së, Donald Trump, raporton KTV.
Ajo ndahet ekskluzivisht për shtetas amerikanë dhe është mostër e njëjtë për të gjithë që vërtetojnë se kanë kryer punë vullnetare për komunitetin.
Zyra e Hazirit ka thënë se nuk ka koment për këtë, sepse vetëm e ka pranuar mirënjohjen që ia ndau Ambasadori i Nderit i Kosovës, Otto F. Von Feigenblatt.
KTV-ja i ka shkruar edhe ambasadorit për t’i kërkuar sqarime, por ai nuk ka kthyer përgjigje.
Feigenblatt është dekoruar nga Presidenti Hashim Thaçi këtë vit me titullin Ambasador Nderi.
Kjo nuk është hera e parë që ky person ndan mirënjohje të tilla. Në muajin mars të identike të njëjtën ia ndau Ramize Murtezi – Shalës, redaktore në RTK derisa të tilla ka ndarë edhe në Shqipëri.

Profesori dhe referuesi i çmimit për Hazirin, Arian Galdini ka reaguar lidhur me rastin. Poshtë është reagimi i tij, i pandryshuar:
Si mik i kahershem i z. Lutfi Haziri, si mik dhe si mbeshtetesi i drejtperdrejte i misionit dhe aktiviteteve te Prof. Otto von Feigenblatt ne Kosove, Shqiperi, Maqedoni, etj, ndjej detyrimin qytetar, intelektual, politik, publik dhe njerezor qe tju drejtohem juve dhe medias suaj e te gjitha mediave te interesuara, me ane te ketij mesazhi.
Se pari, Prof. Otto von Feigenblatt eshte nje akademik i shquar ne SHBA dhe prej nga koha kur Presidenti i Kosoves i ka akorduar titullin Ambasador Nderi, ai ia ka dedikuar te gjithe angazhimin e tij njohjes dhe promovimit te Kosoves ngado ne bote.
Ambasasori Otto von Feigenblatt po kryen nje pune e mision te jashtezakonshem ne perfaqesimin dhe njohjen e Kosoves ne vendet e Amerikes Latine, Spanje, etj.
Se dyti, ne kuader te misionit te tij si njeri i perkushtuar dhe qe e ka thellesisht perzemer Kosoven, Ambasadori Otto von Feigenblatt ka ushtruar te drejten dhe mundesine e tij edhe per te propozuar emrat e shume personaliteteve te ndryshme nga Kosova, qofshin keta nga fusha akademike, politike, media dhe artistike, per vleresimin e tyre nga institucione dhe autoritete te ndryshme nderkombetare me tituj, vleresime e nderime.
Se treti, pikerisht nen kete fryme, Ambasadori Otto von Feigenblatt me propozimin dhe mbeshtetjen time te plote, ka ndjekur dhe permbushur me sukses proceduren e vleresimit te z. Lutfi Haziri ne SHBA me cmimin presidencial Lifetime Achievement Award.
Personalisht mar pergjegjesi te plota per propozimin deri edhe finalizimin e akordimit dhe dorezimit te Lifetime Achievement Award tek z. Lutfi Haziri.
Vendos pa asnje ngurrim, te gjithe integritetin time politik, akademik, personal si garanci publike te pastertise, ndershmerise dhe vleres se ketij cmimi.
Nese tek ky cmim qe i eshte dorezuar z. Lutfi Haziri ka dicka qe nuk shkon, atehere e gjithe pergjegjesia mbetet e imja.
Por me lejoni tju siguroj se qellimi im dhe i Ambasadorit Otto von Feigenblatt ka qene, eshte dhe do te jete promovimi dhe nderlidhja e forte e vlerave me te mira te personaliteteve politike, kulturore, akademike dhe mediatike te Kosoves me nje perkushtim te qarte proamerikan.
Ne jemi duke ndertuar dhe inkurajuar nder shqiptaret dhe ne Ballkan ngritjen e nje networku te Good Influencers, ku thirren e ftohen njerez e personalitete qe jane qartesisht proamerikane.
Z. Lutfi Haziri nuk eshte i pari i huaj qe e ka mare cmimin Lifetime Achievement Award dhe une si propozues dhe mbeshtetesi i drejtperdrejte i emrit te tij se bashku me Ambasadorin Otto von Feigenblatt nuk dyshojme aspak ne devotshmerine e tij afatgjate qe shkon shume pertej 4 mije oreve ne sherbim te interesave e vlerave proamerikane.
Une Arian Galdini mar pergjegjesine e plote ne vertetesine, vleren dhe qellimet me te mbara per Kosoven, Gjilanin dhe shqiptarine ne dhenien e ketij cmimi Lifetime Achievement Award per z. Lutfi Haziri.
Jam vete i sigurte e deshiroj ta ndaj edhe me ju bindjen se z. Lutfi Haziri ashtu si edhe shume personalitete te tjera ne Kosove e meritojne kete vleresim e cmim e shume te tjera vleresime nderkombetare.
Eshte me rendesi te therrasim ne vemendje qellimesine per te promovuar qartesine proamerikane, prodemokraci, proliri nder politikanet dhe ne shoqerine shqiptare ne Kosove, Shqiperi dhe Maqedoni, etj.
Vertetesia dhe gjenuiniteti i ketij cmimi presidencial te nenshkruar nga Presidenti i SHBA, Lifetime Achievement Award jane lehtesisht te verifikueshme me ane te nje kerkese zyrtare nga ana juaj ne institucionet perkatese qe e kane leshuar.
Ju falenderoj nga zemra dhe ju shpreh mirenjohjen time per punen tuaj si media. Dyshimi e ben nje shoqeri te shendetshme. Por mirebesimi e ben nje shoqeri te madhe.
>
Index:<357>
Title:<https://www.koha.net/kosove/102582/podujeva-do-ta-ndaloje-shitjen-e-druve-ne-qender-te-qytetit-shitesit-sdo-ta-respektojne-vendimin/>
Content:<
Qe një kohë të gjatë shitësit e druve kanë ekspozuar e shitur dru në qendër të Podujevës.
Së fundi, shumë afër është krijuar edhe një Treg i gjelbër, veprimtaria e të cilit, sipas zyrtarëve komunalë, po pengohet nga shitësit e druve, raporton KTV.
Ndaj dhe është marrë vendim që nga data 4 korrik shitësit e druve të vendosen te Tregu i kafshëve.
Por, shitësit thonë se do ta kundërshtojnë vendimin e komunës, pasi ata nuk pengojnë asgjë, vetëm mbajnë familjet nga shitja e druve.
Ata nuk pranojnë ndërrimin e lokacionit.
Mirëpo, nëse nuk respektohet vendimi, Komuna e Podujevës paralajmëron se do t’u konfiskohet malli.
>
Index:<358>
Title:<https://www.koha.net/kosove/102581/ceshtja-e-varrezave-te-reja-ne-fshatin-e-vjeter-mban-ne-tension-pushtetin-me-opoziten-e-qytetaret/>
Content:<
Ndryshimi i lokacionit të varrezave të Qytetit të Ferizajt po kundërshtohet nga opozita dhe qytetarët që jetojnë në Fshatin e Vjetër.
Banorët e fshatit të vjetër thonë se në vitin 2017 gjatë qeverisjes së Muharrem Sfarqës ishte vendosur që varrezat të jenë në fshatin Balaj, raporton KTV. Por, meqë kryetari i tanishëm, Agim Aliu, është nga fshati Balaj ai ka vendosur që ta ndryshojë vendimin.
Megjithëse vendimi për ta ndryshuar lokacionin e varrezave u mor me votë në kuvendin komunal, opozita thotë se është vendim i jashtëligjshëm dhe se u bë për qëllime politike.
Drejtori i Urbanizmit në Ferizaj, Lulzim Aliu, thotë se ndryshimi i lokacionit të varrezave është bërë pas kërkesës së FSK-së që varrezat të mos jenë pranë kazermave të tyre.
Ai mohon se vendimi u mor në mënyrë të jashtëligjshme.
Aliu thotë se opozita ka heshtur kur në Kuvendin Komunal ishte shtruar mundësia e këmbimit të pronave.
Aliu tregon se në vazhdim pritet të nisin dëgjimet publike dhe të vendoset lokacioni përfundimtar.
Por, tregon se nuk kanë parcelë tjetër komunale me sipërfaqe dhe karakteristika për t’u shfrytëzuar për varreza.
>
Index:<359>
Title:<https://www.koha.net/kosove/102579/ne-podujeve-20-shtepi-per-raste-sociale-mbesin-te-zbrazura-e-shume-familje-jetojne-ne-kontejnere/>
Content:<
Imer Gimolli ka 17 vjet që jeton në këtë kontejner në Lagjen e Dëshmorëve në Podujevë.
Ai thotë se jetesa në të është bërë e padurueshme, raporton KTV.
1 vjet më parë aplikoi për një nga shtëpitë, të cilat i ndërtoi Ministria e Punës dhe Mirëqenies Sociale për raste sociale.
Derisa në 50 shtëpi janë sistemuar familjet, 20 shtëpi të tjera kanë mbetur të zbrazura. Komuna këtë e arsyeton me procesin zgjedhor.
Përveç mosndarjes së 20 shtëpive ekzistuese, institucionet kanë ngecur edhe në ndërtimin e 20 objekteve të tjera që janë pjesë e këtij projekti.
Lagjja e Dëshmorëve ka qenë lagje në të cilën banorët jetonin nëpër kontejnerë. Ministria e Punës është zotuar se do të ndërtojë shtëpi për secilën familje.
Deri më tash, janë ndarë 235 mijë euro.
>
Index:<360>
Title:<https://www.koha.net/kosove/102575/per-implementimin-e-ligjit-per-obiliqin-ska-vullnet-politik-e-as-para/>
Content:<
Janë bërë gati dy vjet prej kur ka hyrë në fuqi ligji për qytetin e Obiliqit, por ai nuk po gjen zbatim.
Qytetarët shprehen të zhgënjyer me mosimplementimin e tij, raporton KTV.
Ata thonë se banorë nga zona tjera po punësohen në Korporatën Energjetike, pavarësisht se me ligj ata kanë përparësi në punët që gjenerohen nga mihjet sipërfaqësore dhe prodhimi i energjisë.
Banorët janë të indinjuar që ende nuk është ulur edhe çmimi i energjisë ashtu siç parashihet me ligj.
Iniciuesi i këtij ligji, ish-deputeti në Kuvendin e Kosovës nga radhët e Lëvizjes për Bashkim, thotë se moszbatimi i tij është mungesë e vullnetit politik.
Por kryetari i Komunës, Xhafer Gashi, në anën tjetër, thotë se ligji nuk po gjen zbatim shkaku i implikimeve buxhetore.
Gashi po pret miratimin e Ligjit për Miniera dhe Minerale, ku parashihet që 20% e buxhetit nga inkasimi i rentës minerale të rialokohet nga Buxheti Qendror për buxhetin e komunës.
Projektligji për Miniera dhe Minerale ishte në rend të ditës në seancën e Kuvendit që u mbajt të enjten, por është shtyrë për seancën e radhës.
>
Index:<361>
Title:<https://www.koha.net/kosove/102233/komuna-nuk-e-respekton-ligjin-per-qendren-historike-te-prizrenit/>
Content:<
Qendra Historike e Prizrenit mbrohet me ligj.
Bazuar në Ligjin për Qendrën Historike, për çfarëdo ndërhyrje apo rregullim, komuna e Prizrenit është e obliguar që të marrë leje apo pëlqimin e Qendrës Rajonale për Trashëgiminë Kulturore, raporton KTV.
Por ligjin në fjalë nuk e ka respektuar komuna, e cila ka nisur rregullimin e kubëzave te ura “Artasas” te shatërvani pa e njoftuar fare këtë qendër.
Veç kësaj, në mungesë të një vendimi, Qendra Historike e Prizrenit është kthyer në një gjendje kaotike nga reklamat e vendosura aty dhe mungesa e shenjëzimit.
Këtë shqetësim e ka ngritur, përmes një reklame të improvizuar të vënë ilegalisht nga organizata joqeveritare “Ec ma ndryshe”.
Aty shkruan se më tepër se 200 reklama nga biznese dhe parti të ndryshme po e shkelin ligjin dhe vendimin në fuqi për këtë qendër historike.
Por në Komunë thonë se nuk kanë shumë kompetenca për të ndërhyrë në përmirësimin e kësaj gjendjeje.
>
Index:<362>
Title:<https://www.koha.net/kosove/102232/gllogjani-dhe-irzniqi-ne-konflikt-per-tre-hektare-toke/>
Content:<
Kjo pronë komunale prej 3 hektarësh, e cila gjendet në fshatin Irzniq, është bërë “mollë sherri” për banorët e këtij fshati dhe atij të Gllogjanit, raporton KTV.
Këta të fundit ka vite që po kërkojnë që varrezat t’i bartin në këtë parcelë. Thonë që këtë kërkesë e kanë bërë që të dyja këto fshatra t’i kenë varrezat në atë vend.
Por, banorët e Irzniqit po e kundërshtojnë këtë, duke thënë se këtë parcelë duhet ta shfrytëzojnë vetë ata.
Po ashtu ata kanë dyshime për qëllimin e kërkesës së banorëve të Gllogjanit.
Për këtë, të premten, kishte seancë në kuvendin komunal të Deçanit, mirëpo me kërkesë të kryesuesit, u hoq nga rendi i ditës, me arsyetimin se të dyja fshatrat nuk kanë arritur një marrëveshje.
>
Index:<363>
Title:<https://www.koha.net/kosove/101408/komuna-e-istogut-jep-ne-shfrytezim-mbi-60-prona-pa-ankand-publik/>
Content:<
Fermeri Gjon Musolli nga fshati Gurakoc i Istogut ka dhjetë vjet që e shfrytëzon tokën prej 30 hektarësh, e cila është në pronësi të Komunës.
Musolli thotë të ketë paguar Komunën 30 euro për një hektar, megjithatë nuk kaloi asnjëherë nëpër procedura për ta marrë në shfrytëzim, raporton KTV.
Njëjtë parcelën prej 20 hektarësh deri tash e ka shfrytëzuar edhe fermeri Sadush Kabashi.
Opozita e ka kritikuar Komunën që i ka anashkaluar deri këtë vit procedurat e nevojshme për dhënien në shfrytëzim të këtyre tokave.
Për më tepër, sipas Lëvizjes Vetëvendosje, Komuna nuk është duke e bërë identifikimin e të gjitha pronave.
Por, Komuna thotë se brenda këtij viti, përmes një projekti, do t’i identifikojnë të gjitha pronat dhe pastaj do t’i nisë procedurat për shpalljen e ankandit publik.
Lidhur me shfrytëzimin e pronave komunale pa procedurat e nevojshme Komunës i ka dhënë vërejte edhe Auditori i Përgjithshëm.
>
Index:<364>
Title:<https://www.koha.net/kosove/101197/reshjet-kane-demtuar-shume-kultura-bujqesore-ne-ferizaj-komuna-ska-buxhet-per-kompensim/>
Content:<
Gegë Zefi, në fshatin Bibaj të komunës së Ferizajt, kishte mbjellë 1 hektarë me dredhëza dhe 4 të tjera me mjedra.
Por nga breshëri i shpeshtë kohëve të fundit, Gegë Zefit i janë shkatërruar 90 përqind e dredhëzave dhe 30 përqind e mjedrave, raporton KTV.
Ai thotë se të mbjellat më nuk mund të rikuperohen por pret që komuna ose qeveria t&#39;ia kompensojë dëmin.
Rreth 700 mijë euro është shuma e dëmeve të shkaktuara nga reshjet e shiut dhe breshrit në komunën e Ferizajt.
Por asnjë prej të dëmtuarve nuk është kompensuar nga komuna, pasi sipas drejtorit të Bujqësisë, nuk ka buxhet për kompensim.
Mirëpo, qeveria dhe Ministria e Bujqësisë kanë dhënë deklarata kontradiktore në pyetjen e KTV-së lidhur me fondin e veçantë për kompensimin e dëmeve.
Në përgjigjen e Ministrisë së Bujqësisë është thënë se nuk ekziston një fond i veçantë për kompensimin e mjeteve dhe se janë duke përgatitur një raport për mundësitë e kompensimit përmes një buxheti shtesë ose të ndarjes së buxhetit nga ana e qeverisë.
Ndërsa në përgjigjen e Zyrës së Kryeministrit thuhet se do të shikohet këto ditë mundësia për kompensim pasi ekziston një fond i veçantë në kuadër të Ministrisë së Bujqësisë për kompensim të dëmeve nga të reshurat.
>
Index:<365>
Title:<https://www.koha.net/kosove/101200/akuzon-komunen-se-ia-beri-te-padrejte-ne-konkursin-per-pastruese-ne-shkollen-e-gremes/>
Content:<
Flora Gashi po pretendon se i është bërë e padrejtë gjatë një konkursi për pastruese në shkollën fillore “Jeta e Re” ne fshatin Greme të Ferizajt.
Ajo thotë se në test ka arritur t’i marrë më shumë se 90 pikë por vendin e punës e ka fituar Sadik Murseli, për të cilin Gashi dyshon që nuk e ka fituar me meritë, raporton KTV.
Gashi gjithashtu thotë se shefi i kabinetit të kryetarit të komunës së Ferizajt, Afrim Matoshi, i ka thënë që në këtë vend do të punësohet Sadik Murseli.
Por i pyetur nga televizioni, ai i ka mohuar këto akuza, duke thënë që nuk e njeh këtë person dhe se për këtë ka vendosur komisioni.
Në këtë komision thonë që Gashi ka qenë në mesin e 3 personave që i është nënshtruar edhe intervistës por kandidati Sadik Murseli ka qenë më i miri.
Thonë se ajo ka bërë ankesë por e njëjta i është refuzuar si e pabazuar.
Në këtë konkurs, i cili u hap në shkurt të këtij viti, kanë aplikuar 5 kandidatë, prej të cilëve tre janë ftuar për intervistë.
Vendet e punës në sektorin publik mbeten më atraktivet dhe me të kërkuarat në tregun tonë. Në shumë raste, pas konkurseve, ka ankesa për padrejtësi dhe punësime në bazë të njohjeve.
>
Index:<366>
Title:<https://www.koha.net/bote/102992/kryeministri-holandez-i-nderhyn-trumpit-gjate-fjalimit/>
Content:<
Kryeministri i Holandës, Mark Rutte, nuk është pajtuar me qëndrimin e presidentit të Shteteve të Bashkuara të Amerikës, Donald Trump, gjatë takimit që kanë mbajtur ata të hënën.
Duke iu referuar bisedimeve mes SHBA-së dhe BE-së për marrëveshjet e tregtisë, Trump tentoi të bënte shaka duke thënë se nëse bisedimet dështojnë, ato përsëri mund të jeni pozitive, transmeton Koha.net.
Rutte shpejt i ndërhyri me një “Jo” të fuqishme duke buzëqeshur.
Trumpi iu përgjigj me koment për industrinë e veturave, por Rutte përsëri i tha: “Nuk janë pozitive. Duhet të punojmë në këtë çështje”.

>
Index:<367>
Title:<https://www.koha.net/bote/99216/flake-e-shperthime-mbreme-ne-shkup-kunder-emrit-te-ri-te-maqedonise/>
Content:<
Me këndimin e këngëve patriotike maqedonse dhe thirrje ofenduese kundër qeverisë po zhvillohet protesta para kuvendit të Maqedonisë kundër ndryshimit të emrit.
Protesta u thirr nga grupi i tifozëve “Komitët” të klubit futbollistik “Vardar” të Shkupit.
Protestuesit kanë ndezur fishekzjarre, kurse janë dëgjuar edhe shpërthime, transmeton Gazeta Lajm e Shkupit.
Shumë prej tyre janë persona në moshë, ka raportuar Tv1. Për momentin nuk vërehet ndonjë tentim për hyrjen e tyre në Kuvend.
Qytetaret pro et contra emrit te ri
Qytetarët shprehen të ndarë lidhur me paralajmërimet për ndryshimin e emrit të shtetit. Në një anketë të realizuar nga Alsat, disa prej tyre thonë se ishte koha e fundit për të arritur një marrëveshje të tillë, e cila i hap perspektivën evropiane vendit, ndërkohë që shumë të tjerë janë të mendimit se ndryshimi i emrit do të jetë i dëmshëm për popullin maqedonas.
“Si shqiptarë nuk do ta përkrahesha këtë emër, duhej të debatohej. Politikat evropiane dhe politika e Amerikës janë duke na detyruar ta bëjmë atë që është duke u bë”.
“Më mirë nuk ka. Këtë e kemi prit ne. Nuk duhet të qëndrojmë të varur, duhet të vendoset po ose jo, njëherë po e njëherë jo, tash shpresojmë që do të bëhet më mirë. Edhe nëse donim tjetër emër nuk na dëgjojnë. Njëherë e përgjithmonë të rregullohet, mos të rrimë të varur”.
“Mirë që është arrit diçka, çka do që të jetë vetëm të lirohemi pak”.
“Ajo është pa-lidhje diçka, emri i Maqedonisë dhe identiteti i maqedonasve vetëm përfaqësohet, shqiptarët ku janë”.
“Në asnjë rast nuk duhet të ndryshonte emri. Gjithçka duhet të ndryshojë, edhe njerëzit, si do të ndryshojnë njerëzit”.
“Pajtohem me çdo gjë, vetëm nuk pajtohem të ndryshojë kushtetuta e Maqedonisë. Ajo që bën deri më tani, sipas mendimit tim, është mirë. E vetmja që më pengon, nëse ndryshohet kushtetuta sipas dëshirave të tyre se këtu bën e aty nuk bën, nuk pajtohem. Kushtetuta nuk duhet të ndryshojë”.
“Si qytetare e Maqedonisë jam kundër vedimit, njerëzit nuk dolën kot në protesta. E shprehën mendimin e tyre se janë për Republika e Maqedonisë dhe asgjë tjetër, as shtesë, as presje e as vizë. Babai im ishte luftëtar, medaljet për trimëri I ruajmë në shtëpi, për çfarë më shërbejnë”.
“Nuk pajtohem me ndryshimin e emrit. Unë nuk e pranojë atë marrëveshje, vlerësoj se është e dëmshme për popullin maqedonas. Kjo për shkak se ndryshohet identiteti dhe gjithçka tjetër”.

>
Index:<368>
Title:<https://www.koha.net/bote/99214/skocezet-largohen-nga-parlamenti-britanik/>
Content:<
Nuk ndodh shpesh që deputetët e parlamentit britanik të largohen nga salla, por ashtu bënë skocezët pasi lideri i tyre u urdhërua nga kryeparlamentari që të largohet nga salla, raporton KTV.
Ai ishte ngatërruar me të parin e Parlamentit shkaku i Brexititi. Ian Blackford ishte larguar nga salla, pasi ashtu iu tha, ngase i pari nuk deshi të ulej e qetësohej por kërkonte debat rreth së ardhmes së Skocisë dhe Brexitit.
Atë më pas e ndoqën rreth 30 deputetë tjerë të Partisë Kombëtare Skoceze.
Të martën, deputetët britanikë votuan që të shtyjnë përpara ligjin për Brexitin, përfshirë masat që e prekin Skocinë, siç janë agrikultura dhe peshkimi.
Këto masa nuk e morën përkrahjen paraprake të parlamentit skocez, ku SNP-ja është partia më e madhe.
E gjithë kjo shkaktoi zemërim në Skoci dhe akuza se kryeministrja britanike Theresa May po e injoron rajonin.
 

>
Index:<369>
Title:<https://www.koha.net/bote/98947/shtrengim-historik-i-duarve-mes-trumpit-dhe-kimit/>
Content:<
Donald Trumpi dhe Kim Jong Un janë takuar në samitin e shumëpërfolur historik, raporton KTV.
Në Singapor, presidenti amerikan dhe lideri koreano-verior u zotuan të linin prapa të kaluarën dhe të fokusohen kah e ardhmja. Trump dhe Kim Jong-un e nënshkruan një dokument gjithëpërfshirës, derisa në një takim privat, ata diskutuan për uljen e tensioneve dhe çarmatimin bërthamor.
Të buzëqeshur, Donald Trump dhe Kim Jong-un shtrënguan duart në samitin historik mes tyre.
Presidenti amerikan ishte i pari që ia zgjati dorën liderit koreano-verior, i cili me ngrohtësi reagoi njëjtë.
Kësisoj, Trumpi dhe Kim Jong un bënë historinë në Singapor, në takimin e shumëpritur të dy kundërshtarëve të mëdhenj, të cilët ishin në prag të fillimit të një konflikti bërthamor.
Më pas, të dy liderët folën shkurt para gazetarëve.
Trumpi tha se është nder i madh që ndodhej në Singapor dhe takimin e pa si mundësi e ndërtimit të një raporti të shkëlqyer me Korenë Veriore.
Ndërsa, kur është pyetur nëse do ta ftojë Kim Jong-unin në Shtëpinë e Bardhë, Trumpi tha se këtë do ta bëjë patjetër.
Në anën tjetër, Kim Jong-un ka thënë se nuk ishte e lehtë të arrihej deri këtu.
“U deshën vite të tëra, megjithatë arritëm t’i kapërcenim pengesat dhe ja ku jemi sot”, ka thënë Kim.
Me të përfunduar deklaratat e shkurta për media, liderët ecën së bashku për disa minuta, e më pas zhvilluan një takim sekret, ku të pranishëm ishin edhe përkthyesit.
Trumpi dhe Kim Jong-un e nënshkruan një dokument gjithëpërfshirës.
Ata e pranuan se diskutimet u fokusuan në zbutjen e tensioneve dhe çarmatimin bërthamor.
"Kemi vendosur të shmangemi nga e kaluara, derisa bota do të shohë ndryshime të mëdha", ka thënë Kim.
Megjithatë, analistët mbeten të ndarë në atë se çfarë do të arrijë samiti përfundimisht.
Disa e shohin atë si fitore propaganduese për Kimin, e disa e shohin si rrugë të mundshme për paqe.
 

>
Index:<370>
Title:<https://www.koha.net/bote/98848/shakaja-e-trumpit-ne-dreken-e-punes-reagimi-i-kim-jong-unit/>
Content:<
Presidenti i SHBA-së, Donald Trump dhe ai i Koresë së Veriut, Kim Jong-un nënshkruan sot Deklaratën historike mes dy vendeve.
Ndërsa premtohet për denuklearizimin dhe në këmbim heqje sanksionesh ndaj Koresë së Veriut, në ditën historike të takimit Donald Trump-Kim Jong-un ka pasur edhe momente që kanë shkaktuar ilaritet.
E tillë është edhe një video e shpërndarë nga Reuters, ku shfaqen pamje nga dreka e punës mes dy delegacioneve.
Ende pa u ulur në tavolinën ku do të drekohej, presidenti amerikan i drejtohet medias me shaka: “Më qëllim që të bëjmë një foto të bukur të gjithë, a dukemi të pashëm dhe të dobët?”
Dikush nga media i përgjigjet: “Dukeni bukur”.
“Perfekt”, – reagon sërish Trump.
Nga ana e presidentit të Koresë së Veriut nuk duket i njëjti entuziazëm për shakanë e përcjellë. Ai shfaqet me një pamje të ngurtë dhe me një buzëqeshje të ngrirë nga pjesa e delegacionit që e shoqëron.

>
Index:<371>
Title:<https://www.koha.net/bote/97877/suspendohen-policet-qe-rrahen-deri-ne-alivanosje-te-paarmatosurin/>
Content:<
Shefi i policisë në Mesa të Arizonas ka thënë se ishte shumë i zhgënjyer kur pa një video në të cilën shiheshin kolegët e tij duke e rrahur në person të paarmatosur, raporton CNN.
Një rreshter dhe tre policë janë suspenduar pasi më 23 maj kanë rrahur deri në alivanosje një person para derës së një apartamenti.
Në procesin gjyqësor ndaj tyre është thënë se policët nuk kanë pasur asnjë arsye për ta sulmuar Robert Johnsonin që nuk kishte rezistuar fizikisht, transmeton Koha.net.
Johnsoni së bashku me një shok të tij ishte para apartamentit të ish të dashurës dhe ishte thirrur policia për të reaguar në këtë rast. Në video shihet Johnsoni që ishte urdhëruar nga policia për të qëndruar afër murit dhe nuk reziston pas grushteve që i vijnë nga policët.

>
Index:<372>
Title:<https://www.koha.net/bote/97777/hoteli-me-5-yje-shperthen-ne-flake-ne-londer/>
Content:<
Rreth 100 zjarrfikës janë duke “luftuar” me flakët, të cilat shpërthyen në një hotel me 5 yje në Londër pasditen e sotme.
Re të mëdha tymi janë shpërndarë menjëherë duke u bërë të dukshme në të gjithë Londrën, transmeton tch.
Zjarrfikësit kanë bërë të ditur se kanë më shumë se 35 telefonata për rënien e zjarrit.
Ende nuk dihen shkaqet dhe nëse ka persona të lënduar.
 

>
Index:<373>
Title:<https://www.koha.net/bote/95780/shba-dhe-irani-sikur-macja-me-miun/>
Content:<
Kur bëhet fjalë për raportet mes Shteteve të Bashkuara dhe Iranit, është thjeshtë sikur loja mes maces dhe miut, filmit vizatimor të famshëm Tom dhe Jerry, deklarojnë autoritetet iraniane, shkruan Rel.
Mesazhi i filmit klasik të Hanna-Barbera përsëritet në këtë version: përderisa macja me fuqinë dhe madhësinë bën lojëra me miun, është miu i mençur ai që gjithmonë del fitimtar.
Lideri suprem Iranian Ayatollah Ali Khamenei, përfshiu të dy rivalët gjatë adresimit më 23 maj, pas krijimit të tensioneve nga Uashingtoni me anulimin e marrëveshjes bërthamore me Iranin të vitit 2015.
“Shtetet e Bashkuara kanë qenë të përkushtuar në të gjitha llojet e armiqësisë për goditjen e Republikës Islame dhe kanë bërë komplot me propaganda në skemat politike, ekonomike, ushtarake, qe nga Revolucioni Islam më 1979”, tha Khamenei.
Të gjitha përpjeket kanë dështuar – sikurse Tom në filmin vizatimor të njohur Tom dhe Jerry – dhe do të dështojnë sërish në të ardhmen, tha ai.
Komentet e Khameneit, që u publikuan në faqen e tij zyrtare, ishin të parat që nga kërcënimi i Sekretarit të Shtetit Mike Pompeo ndaj Iranit me “sanksionet më të rënda në histori” nëse Teherani nuk pajtohet me 12 kushtet e marrëveshjes bërthamore.
Ndër kërkesat ishin zbulimi i plotë i dimensioneve të supozuara të ushtrisë së kaluar të programit bërthamor të Iranit, fundi i përhapjes së raketave balistike dhe ndërprerja e mbështetjes së saj për grupet e armatosura në rajon që Shtetet e Bashkuara i konsiderojnë organizata terroriste.
Deklarimet e Pompeos më 21 maj, vijnë dy javë pas anulimit të marrëveshjes bërthamore nga presidenti Trump, që i mundësonte Iranit lehtësira në ekonomi.
Vendimi i Trump kishte zemëruar liderët iranianë, duke shtyer Khamenein që të sfidojë direkt presidentin amerikan me fjalët “Nuk mund të bësh as një gjë”.
Me gjithë mosbesimin e madh ndaj Uashingtonit, Khamenei ka mbështetuar marrëveshjen bërthamore në momentin e nënshkrimit nga fuqitë botërore, duke e konsideruar si bazë të negociatave të mëtutjeshme.
Por, ai shpejt u kthye në kundërshtim të pajtimit, pas vlerësimit se shumë nga përfitimet ishin ende të bllokuara nga sanksionet amerikane që lidhen me të drejtat e njerëzve në Iran dhe programit të armëve balistike.
Khamenei, që jep fjalën e fundit në të gjitha çështjet e Republikës Islame, tha vitin e kaluar që marrëveshja duhet të anulohet nëse SHBA-ja tërhiqet.
Krahasimi i liderit Iranian në mes dy vendeve me filmin vizatimor Tom dhe Jerry është ironk, pas shumë vërejtjeve që kishte dhënë lidhur me rrezikun e influencës amerikane në kulturën iraniane.
Por, ka shumë paralele për tu tërhequr: Përderisa kërcenimi për shkatërrim është gjithmonë prezent, Tom gjithmonë kërkon të hajë Jerryn, të dy, rrallë flasin me njëri tjetrin dhe të dy duket se ndjejnë kënaqësi nga torturimi i njëri tjetrit.
Po ashtu, ka dallime në këtë krahasim. Jerry, për shembull, shpesh është portretizuar si patriot amerikan, duke u bazuar në epizodën e vitit 1943 që kishte fituar çmime, në të cilën Tom bën të pamundurën për të mënjanuar ambiciet e Jerryt për të nisur një raketë.
*Epizodi i filmit vizatimor Tom dhe Jerry

>
Index:<374>
Title:<https://www.koha.net/bote/93266/ne-gaza-priten-protesta-te-reja-pas-perleshjeve-vdekjeprurese/>
Content:<
Protesta të reja pritet të mbahen sot, një ditë pasi të paktën 58 palestinezë u vranë nga ushtria izraelite, në përleshjet në kufirin mes Rripit të Gazës dhe Izraelit, në ditën kur Shtetet e Bashkuara hapën ambasadën e tyre në Jerusalem.
Palestinezët sot shënojnë 70-vjetorin e asaj që e quajnë “Nakba” ose “Katastrofa”, që shënon zhvendosjen masive të palestinezëve pas krijimit të shtetit të Izraelit, raporton RFE.
Ministria e Shëndetësisë në Gaza ka njoftuar se në protestat e 14 majit, po ashtu janë plagosur 2,700 persona.
Izraeli ka njoftuar se 40 mijë palestinezë morrën pjesë “në trazirat e dhunshme”, ndërkaq, kryeministri Benjamin Netanyahu mbrojti vendimin për të përdorur forcë, duke thënë se “çdo shtet e ka për obligim që të mbrojë kufinjtë e tij”.
Zëdhënësi i Shtëpisë së Bardhë, Raj Shah ka thënë se “përgjegjësia për këto vdekje tragjike bie te Hamasi”.
“Hamasi qëllimshëm dhe me cinizëm ka provokuar këtë përgjigje”, ka thënë ai.
Shtetet e Bashkuara hapën ambasadën në Jerusalem në 70-vjetorin e shtetit të Izraelit.
Presidenti i Autoritetet Palestinez, Muhamud Abbas, ndërkaq, ka dënuar përdorimin e dhunës, duke e quajtur këtë ngjarje si “masakër” të kryer nga forcat izraelite dhe ka shpallur tre ditë zie.
Protestat e 14 majit ishin më të përgjakshmet që prej luftës në Gaza më 2014. Ato ishin pjesë e protestave që palestinezët kanë organizuar për gjashtë javë me radhë, që i kanë quajtur “Marshi i Madh i Rikthimit”, pasi palestinezët dëshirojnë të kthehen në territoret, që tashmë i takojnë Izraelit.
Shefi për të drejtat e njeriut i OKB-së, Zeid Ra’ad al-Huessein ka shprehur “zemërim për shkeljen e të drejtave të njeriut”, nga forcat izraelite.
Ndërkaq, presidenti i Turqisë, Recep Tayyip Erdogan ka akuzuar forcat izraelite për “gjenocid” ndërkaq Izraeli ka thënë se është “shtet terrorist”.
Këshilli i Sigurimit i Kombeve të Bashkuara pritet që të mblidhet për të diskutuar për dhunën në Gaza.
Mbledhja është thirrur nga Kuvajti, por ende nuk është e qartë çfarë vendimi pritet të merret në këtë mbledhje.
Shtetet e Bashkuara bllokuan një deklaratë të propozuar nga Kuvajti, në të cilën kërkohej “hetim i pavarur dhe transparent”, për protestat vdekjeprurëse në Gaza.

Në dhjetor, presidenti amerikan Donald Trump njoftoi se e njeh Jerusalemin kryeqytet të Izraelit, vendim ky që nxiti reagime të shumta.
SHBA vendosi veton mbi një rezolutë në Kombet e Bashkuara, ku kërkohej që Trump të anulonte vendimin e tij për njohjen e Jerusalemit kryeqytet të Izraelit.
Palestinezët thonë se Jerusalemi Lindor do të jetë kryeqyteti i shtetit të tyre të ardhshëm.

>
Index:<375>
Title:<https://www.koha.net/sport/102593/vjen-reagimi-i-kukes-pas-heqjes-se-flamurit-te-kosoves-ne-tarragona/>
Content:<
Pas raportimit të Grupit Koha për heqjen e flamurit të Kosovës nga sajti i faqes zyrtare të Lojërave Mesdhetare “Tarragona 2018” ka reaguar trajneri i mirënjohur i xhudos, Driton Kuka.
Kuka, që udhëhoqi xhudistët e tij drejt medaljeve të arta në këtë garë, në Facebook ka shkruar se shteti po bëhet në krejt shtetet janë kundër Kosovës, ju pëlqeu kjo apo jo, transmeton Koha.net.

Flamuri i Kosovës në “Tarragona 2018” u hoq me ndërhyrjen e Qeverisë së Spanjës

Ai ka postuar një video nga ceremonia e ndarjes së medaljes së artë për Distria Krasniqin, e cila i solli Kosovës medaljen e parë në Tarragona me ç&#39;rast ishte prezent flamuri shtetëror i Kosovës.
“Ju pëlqeu e s’ju pëlqeu kot e keni tash (shtetit nikoqir). Në Tarragona të Spanjës ceremonia e medaljes së parë të artë në Lojërat Mesdhetare. Shteti po bëhet në krejt shtetet që janë kundër”, ka shkruar Kuka.
Kujtojmë se dy medalje të arta në këtë garë kanë marrë edhe Nora e Akil Gjakova, kurse me të argjendtë u shpërblye Loriana Kuka.
Kurse për në ceremoninë e ndarjes së medaljes së artë për Akil Gjakovën, po ashtu të enjten ishte prezent flamuri i Komitetit Olimpik të Kosovës në vend të atij shtetëror të Kosovës. E njëjta ndodhi edhe kur Loriana Kukës iu dhurua medalja e argjendtë të premten.

Më gjerësisht mund të lexoni nesër në Koha Ditore.

>
Index:<376>
Title:<https://www.koha.net/boterori-2018/102571/kroacia-eliminon-danimarken-subashiq-pret-tre-penalti/>
Content:<
Ishin penaltitë që vendosën çerekfinalistin e katërt të Botërorit “Rusia 2018”, e që është Kroacia.
Një fillim fantastik pati ndeshja ndërmjet Kroacisë dhe Danimarkës, me këtë të dytën që krijoi epërsinë qysh në minutën e parë për Jorgensenit.
E në minutën e katërt Kroacia u kundërpërgjigj përmes Mario Manxhukiqit, për 1 me 1, transmeton Koha.net.
Ndeshja shkoi në vazhdime, pasi për 90 minuta asnjëra nuk e gjeti rrugën e golit.
E në vazhdime rastin më të mirë e pati Luka Modriq që nuk u tregua i saktë nga penaltia në minutën e 116.
Në penalti Danimarka mori përgjigjësinë e para, kur Erikseni doli përballë Subashiqit, me këtë të fundit që doli fitues duke i pritur penaltinë yllit të Tottenhamit. Badelj mori penaltinë e parë për Kroacinë, por edhe ai u tregua i pasaktë, pasi Kasper Schmeichel e priti goditjen e tij.
Kjaer me një goditje të fuqishme e konkretizoi për herë të parë penaltinë për danezët. Më pas Kramariq mori përgjegjësinë, që me një qetësi të madhe dërgoi topin në rrjetë.
Krohn-Dehli u tregua i saktë për Danimarkën, për 2 me 1 në penalti. Më pas Modriq doli përsëri përballë Schmeichel, por tani me sukses.
E penaltinë e Schones për mrekulli e priti portieri kroat, Subashiq. Për Kroacinë në vazhdim përgjegjësinë e mori Pivariq, që u tregua i pasaktë, pasi Schmeichel e priti goditjen e tij.
Subashiq përsëri ishte fantastik duke i pritur penaltinë e Jorgensenit, të tretën në këto penalti.
Penaltinë vendimtare e pati ylli i Barcelonës, Ivan Rakitiq, i cili u tregua i saktë, penalti kjo që e çoi Kroacinë në çerekfinale të Botërorit.
Në çerekfinale Kroacia do të përballet me nikoqirin Rusinë.

Kroaci – Danimarkë, penaltitë do të vendosin penaltitë
Nuk kanë mjaftuar 120 minuta për të mësuar fituesin ndërmjet Kroacisë dhe Danimarkës.
Janë penaltitë ato që do të vendosin për çerekfinalistin e katërt të Botërorit 2018, transmeton Koha.net.
Rastin më të mirë e pati Luka Modriq, i cili humbi penaltinë në minutën e 117.

Modriq humb penaltinë
Kroacia ka pasur një rast të shkëlqyer për të kaluar në epërsi ndaj Danimarkës.
Ishte Luka Modriq që humbi penaltinë në minutën e 116, transmeton Koha.net.
Ishte Schmeichel ai që priti penaltinë e kroatit, për t’i mohuar ndoshta kështu kualifikimin Kroacisë për në çerekfinale.

Luka Modric is denied from the penalty spot by Kasper Schmeichel! #CRODEN #WorldCup pic.twitter.com/b267hBgIem
— TheSportMatrix 🇷🇺 🏆 (@TheSportMatrix) July 1, 2018


Edhe Kroaci – Danimarkë shkon në vazhdime
Nuk ka pasur fitues në kohën e rregullt ndërmjet Kroacisë dhe Danimarkës, dhe ndeshja shkon në vazhdime.
Rezultati përfundimtar i këtij takimi për kohën e rregullt ishte 1 me 1, transmeton Koha.net.
Edhe takimi i sotëm ndërmjet Spanjës e Rusisë shkoi në vazhdime, dhe ishin penaltitë që çuan Rusinë në çerekfinale.

Nis pjesa e dytë Kroaci – Danimarkë
Ka nisur pjesa e dytë ndërmjet Kroacisë dhe Danimarkës, skuadra këto që po synojnë kualifikimin për çerekfinale të Botërorit Rusia 2018.
1 me 1 ishte rezultati i pjesës së parë.

Përfundon me barazim pjesa e parë Kroaci – Danimarkë
Një ndeshje fantastike kanë zhvilluar në pjesën e parë Kroacia dhe Danimarka, me duele e raste të shumta të krijuara.
Goli më i shpejtë i këtij Botërori u shënua nga Jorgensen i Danimarkës, i cili qysh në minutën e parë i dha epërsinë kombëtares së tij, transmeton Koha.net.
Manxhukiq barazoi shifrat në minutën e katërt, për rezultatin e pjesës së parë 1-1.

Dy gola të shpejtë në ndeshjen Kroaci – Danimarkë
Fillim jashtëzakonisht shpërthyer ka pasur ndeshja ndërmjet Kroacisë dhe Danimarkës.
Brenda katër minutave u shënuan dy gola, transmeton Koha.net.
Në minutën e parë Danimarka kaloi në epërsi përmes Jorgensenit, që shënoi pas asistimit nga Delaney, që ka shënuar golin më të shpejtë në këtë botëror.

Mathias Jorgensen Goal (Croatia vs Denmark 0-1)#CRODEN #CroatiavsDenmark pic.twitter.com/KSWNLWeP9Z
— Football World (@Fortnit16697820) July 1, 2018

Megjithatë Kroacia u kundërpërgjigj për mrekulli përmes Mario Manxhukiqit, që shënoi në minutën e katërt.

Mario Mandzukic Goal (Croatia 1-1 Denmark)#CRODEN #CroatiavsDenmark pic.twitter.com/hlEzx4vYja
— Football World (@Fortnit16697820) July 1, 2018


Kroaci – Danimarkë, formacionet zyrtare
Kroaci dhe Danimarka do të ndeshen mes vete për të siguruar një vend në çerekfinalet e Kampionatit Botëror.
Trajnerët e të dyja skuadrave duan çerekfinalen, kështu që kanë vendosur të startojnë me formacionet më të mira.
Tashmë dihet që fituesi i kësaj ndeshje në çerekfinale do të takohet me Rusinë e cila eliminoi Spanjën pas trilerit të penalltive.

>
Index:<377>
Title:<https://www.koha.net/boterori-2018/102538/akinfeev-con-rusine-ne-cerekfinale-eliminon-spanjen/>
Content:<
Nikoqiri Rusia është çerekfinalisti i tretë i Botërorit, duke e eliminuar Spanjën pas ekzekutimit të penaltive.
Ishte portieri Akinfeev që priti dy penalti të spanjollëve, transmeton Koha.net. Rezultati i kohës së rregullt dhe i vazhdimeve ishte 1-1.
Ignasheviq me autogol i dha epërsinë Spanjës në minutën e 12. Kurse Dzyuba barazoi shifrat në minutën e 41 nga penaltia.
Iniesta shënoi penaltinë e parë për Spanjën, më pas për Rusinë i saktë ishte Smollov. Penaltinë e dytë për spanjollët e ekzekutoi Pique, që ishte i saktë. Kurse për Rusinë Ignasheviq shënoi penaltinë e dytë me një qetësi të madhe.
Ylli i Atleticos, Koke mori përgjegjësinë për penaltinë e tretë, të cilën ia priti portieri Akinfeev. E epërsinë e parë për Rusinë në penalti ia dha Gollovin.
Në vazhdim për Spanjën i saktë ishte Ramos. Cherishev për Rusinë ishte i saktë. E më pas Spanja humbi edhe një penalti, kur portieri rus ia priti penaltinë e Aspasit.
Në çerekfinale Rusi e pret fituesin e ndeshjes Kroaci – Danimarkë.

Spanjë – Rusi, fituesi do të vendoset në penalti
Ka përfunduar edhe koha e vazhdimeve ndërmjet Spanjës dhe Rusisë, pa ndryshim rezultati.
1 me 1 ishte rezultati final edhe pas vazhdimeve, dhe tani çerekfinalisti i radhës do të vendoset pas ekzekutimit të penaltive.
Fituesin e këtij takimi në çerekfinale e pret fituesi i ndeshjes Kroaci – Danimarkë.

Baras koha e rregullt Spanjë – Rusi, në vazhdime
Ka përfunduar pa fitues koha e rregullt e ndeshjet Spanjë – Rusi, në 1/8 së finales në Kupën e Botës.
Tani ndeshja shkon në vazhdime, dhe në rast të mos ndryshimit të rezultatit atëherë do të jenë penaltitë ato që do të vendosin çerekfinalistin e radhës, transmeton Koha.net.
1 me 1 ishte rezultati përfundimtar i takimit për kohën e rregullt.
Ignasheviq me autogol i dha epërsinë Spanjës në minutën e 12. Kurse Dzyuba barazoi shifrat në minutën e 41 nga penaltia.

Rusia barazon shifrat ndaj Spanjës
Rusia ka barazuar shifrat në ndeshjen e 1/8 së finales ndaj Spanjës.
Ishte Dzyuba ai që shënoi nga penaltia në minutën e 40, pasi Pique kishte prekur topin me dorë.

GOOOOOL!! Dzyuba buries the penalty to level the game! #ESPRUS #WorldCup pic.twitter.com/xbFKaf7yew
— World Cup (@FlFAWC2018) July 1, 2018


Spanja kalon në epërsi ndaj Rusisë
Spanja ka kaluar në epërsi në 1/8 së finales së Botërorit kundër nikoqirit, Rusisë.
Ishte një autogol nga Ignasheviq në minutën e 12 që i dha epërsinë Spanjës, transmeton Koha.net.
Fituesi i kësaj ndeshje siguron kualifikim në çerekfinale të Botërorit.

Sergey Ignashevich own goal - Spain vs Russia 1-0#ESPRUS #SPARUS pic.twitter.com/RQoEPetYO8
— Football World (@Fortnit16697820) July 1, 2018

>
Index:<378>
Title:<https://www.koha.net/boterori-2018/102427/cavani-con-uruguain-ne-cerekfinale-eliminohet-portugalia/>
Content:<
Uruguai është çerekfinalisti i dytë pas i Botërorit të Rusisë, pas Francës.
Ishte Edinson Cavani me një paraqitje fantastike që i siguroi fitoren kombëtares së tij, duke eliminuar kampionin e Evropës, Portugalinë, 2-1, transmeton Koha.net.
Golin e parë Cavani e shënoi në minutën e shtatë, pas një krosimi të bukur nga Luis Suarez.
Në pjesën e dytë Portugalia barazoi shifrat përmes Pepes, i cili me një goditje të bukur me kokë dërgoi topin në rrjetë kur po luhej minuta e 55.
Por, në skenë doli sërish Cavani, duke shënuar një supergol në minutën e 62, për ta kualifikuar Uruguain në çerekfinale të Botërorit.
Në çerekfinale Uruguai luan ndaj Francës, më 6 korrik nga ora 17:00.

Cavani rikthen epërsinë e Uruguait me supergol
Edinson Cavani ka shënuar një supergol për ta rikthyer epërsinë e Uruguait ndaj Portugalisë.
Pak minuta pasi shifrat i barazoi Pepe, Uruguai arriti që përmes Cavanit të rikthej epërsinë.
Ai shënoi golin e tij të dytë në këtë takim, me të dytin një supergol në minutën e 62.

GOLAZOOO!! CAVANI GETS HIS SECOND OF THE NIGHT! WHAT A CLINICAL FINISH!!#URU 2-1 #POR #URUPOR #WorldCup pic.twitter.com/ok0cItyTOE
— FIFA World Cup (@WorIdCupUpdates) June 30, 2018


Pepe barazon shifrat ndaj Uruguait
Kampioni i Evropës, Portugalia ka barazuar shifrat ndaj Uruguait, 1-1.
Ishte mbrojtësi Pepe ai që u gjend më së miri në zonë pas një ndërprerje në minutën e 55, transmeton Koha.net.
Pepe dërgoi topin në rrjetën e kundërshtarit pas krosimit nga Guerreiro.

GOAL!! Pepe heads it in to level the game! #URUPOR #WorldCup pic.twitter.com/kMMLBHYKh2
— World Cup (@FlFAWC2018) June 30, 2018


Nis pjesa e dytë Uruguai – Portugali
Ka nisur pjesa e dytë ndërmjet Uruguait dhe Portugalisë, të cilat po synojnë kualifikimin për në çerekfinale të Botërorit.
Pjesa e parë përfundoi 1 me 0 në të mirë të Uruguait.

Uruguai mbyll me epërsi pjesën e parë ndaj Portugalisë
Ka përfunduar pjesa e parë e ndeshjes ndërmjet Uruguait dhe Portugalisë.
Dy herë kampioni i botës e mbylli me epërsi pjesën e parë ndaj kampionit aktual të Evropës, 1-0, transmeton Koha.net.
Ishte Cavani që shënoi me kokë pas një krosimi të bukur nga Luis Suarez në minutën e shtatë.
Në pjesën e parë ishte Portugalia që dominoi takimin, por Uruguai ishte mjaft e rrezikshme me rastet e krijuara.

Cavani kalon në epërsi Uruguain ndaj Portugalisë
Uruguai e ka nisur për mrekulli sfidën e 1/8 së finales së Botërorit ndaj Portugalisë.
Ishte Cavani ai që shënoi një gol të bukur pas një asistimit nga Luis Suarezi kur po luhej minuta e shtatë, transmeton Koha.net.

GOLAZOOOOO! CAVANI!!!! BEAUTIFUL CROSS FROM SUAREZ!

DEADLY DUO. pic.twitter.com/hqnQBG2SH8
— World Cup (@FlFAWC2018) June 30, 2018

>
Index:<379>
Title:<https://www.koha.net/boterori-2018/102358/franca-ne-cerekfinale-ndeshje-spekakolare-ndaj-argjentines/>
Content:<
Një ndeshje spekakolare është zhvilluar ndërmjet Francës dhe Argjentinës në 1/8 së finales në Kupën e Botës “Rusia 2018”.
Gjashtë gola u shënuan në takimin e sotëm, me Francën që shkon tutje pasi me rezultat prej 4 me 3, transmeton Koha.net.
Ishte Franca që kaloi e para në epërsi në minutën e 13 përmes Griezmannit që shënoi nga penaltia.
Argjentina barazoi shifrat në minutën e 41 me një supergol të Angel Di Marias, rezultat me të cilin u mbyll pjesa e parë.
Pjesën e dytë Argjentina e nisi më mirë duke kaluar në epërsi në minutën e 48 përmes Mercados, i cili devijoi një goditje të Leo Messit për ta dërguar topin në rrjetë.
Megjithatë Franca u kundërpërgjigj për mrekulli në vazhdim të takimit.
Pavard shënoi supergol në minutën e 57, kurse dy gola të tjerë i shënoi ylli i PSG-së, Kylian Mbappe.
Kurse golin e fundit e shënoi Kun Aguero pas një krosimi shumë të bukur nga Leo Messi në minutën e 90+3.

LIFE FOR ARGENTINA 🇦🇷

Messi to Aguero to pull Argentina within a goal. France leads 4-3. Let’s go Argentina, one more🙏🏽#WorldCup #ARG pic.twitter.com/b6p76DfGLl
— IKE Sport Report (@IKE_SportReport) June 30, 2018


Mbappe shënon sërish për Francën
Franca tani është duke udhëhequr 4 me 2 ndaj Argjentinës.
Mbappe shënoi golin e tij të dytë në këtë takim kur po luhej minuta e 68 pas asistimit nga Giroudi.

MBAPPE is DESTROYING ARGENTINA!#FRA 4-2 #ARG ⁠⁠#FRAARG #worldcup #Copa2018 pic.twitter.com/85n9cKZXZs
— ImArya (@ImAryaWwe) June 30, 2018


Mbappe rikthen epërsinë e Francës
Një ndeshje spektakolare po zhvillohet në 1/8 së finales ndërmjet Francës e Argjentinës.
Pas disavantazhit Franca ka rikthyer sërish epërsinë ndaj Argjentinës, 3-2, transmeton Koha.net.
Ishte Mbappe që shënoi golin e epërsisë në minutën e 64.

KYLIAN. MBAPPE. #WorldCup pic.twitter.com/VEvGuMm6Ex
— FutbolMatrix ⚽ (@Futbol_Matrix) June 30, 2018


Franca barazon shifrat me gol spektakolar
Franca ka barazuar shifrat ndaj Argjentinës me një gol spektakolar.
Ishte Pavard që dërgoi një goditje shumë të bukur në portën e Argjentinës, për të barazuar shifrat në 2 me 2.
Ishte Lucas që asistoi për të në minutën e 57.

GOLAZOOOOOO! PAVARD!!!! WHAT A STRIKE!#FRA 2-2 #ARG #FRAARG #WorldCup pic.twitter.com/vSTIioLnFO
— World Cup Goals (@FIFAWCGoals) June 30, 2018


Argjentina kalon në epërsi
Argjentina ka nisur për mrekulli pjesën e dytë ndaj Francës.
Ishte Mercado që shënoi golin e epërsisë për Argjentinën në minutën e 48, transmeton Koha.net.
Për të asistoi Messi.
Rezultati nga pjesa e parë ishte 1-1, me golat e shënuara nga Griezmann për Francën, e Di Maria për Argjentinën.

Messi shot deflected into the goal. 2-1 Argentina pic.twitter.com/WBe2d7mgpc
— SOCCERPAEDIA® (@soccerpaedia) June 30, 2018


 
Barazim mbyllet pjesa e parë Francë – Argjentinë
Ka përfunduar pjesa e parë e ndeshjes ndërmjet Francës dhe Argjentinës në 1/8 e finales së Botërorit Rusia 2018.
1 me 1 ishte rezultati i pjesës së parë, transmeton Koha.net.
Griezmann shënoi golin e epërsisë për francezët nga penaltia në minutën e 13, kurse Argjentina barazoi shifrat në minutën e 41 me një gol shumë të bukur nga Di Maria.

Di Maria supergol ndaj Francës
Argjentina ka barazuar shifrat ndaj Francës, përmes yllit të PSG-së, Angel Di Maria.
Di Maria plasoi një goditje të fuqishme jashtë zonës së rreptësisë kur po luhej minuta e 41, transmeton Koha.net.
Ishte Pavon që asistoi për të.

Di Maria with the equalizer pic.twitter.com/6hZ2AMlamv
— 2018 World Cup Highlights and Goals (@The2018WC) June 30, 2018


Franca në epërsi ndaj Argjentinës
Franca ka kaluar në epërsi ndaj Argjentinës në Kupën e Botës 2018.
Ishte Griezmann ai që shënoi nga penaltia në minutën e 13, transmeton Koha.net.

Griezmann scores the penalty, France take the lead! Mbappe deserves credit for winning the foul 🇫🇷 #FRAARG pic.twitter.com/RhhIWUdoET
— World Cup Goals (@FIFAWCGoals) June 30, 2018


Formacionet zyrtare: Francë – Argjentinë
Kampionati Botëror vazhdon sot me përballjen e parë të 1/8 së finales Francë – Argjentinë.
Franca ka paraqitur formacionin e zakonshëm derisa Argjentina vjen me disa ndryshime në sulm.

>
Index:<380>
Title:<https://www.koha.net/sport/102281/golat-e-ndeshjes-ne-fitoren-e-thelle-te-drites-ndaj-lincolnit/>
Content:<
Drita ka bërë një ndeshje fantastike ndaj Lincolnit, në ndeshjen parakualifikuese për Ligën e Kampionëve.
Në udhëtim Drita shënoi fitore prej 1 me 4, duke siguruar kështu kualifikim historik në xhiron e parë të ndeshjeve kualifikuese në Ligën e Kampionëve, transmeton Koha.net.
Liridon Leci shënoi golin e parë kur po luhej minuta e dytë, kurse shifrat Lincolni i barazoi në minutën e 61.
Në vazhdime Drita ishte superiore duke shënuar tre gola.
Leci riktheu epërsinë, kurse më pas shënuan edhe Xhevdet Shabani e Haxhi Neziraj, ky i fundit që la gol shumë të bukur.
Në xhiron e parë Drita do të përballet me Malmon.

>
Index:<381>
Title:<https://www.koha.net/sport/102237/drita-shkel-lincolnin-shkruan-historine/>
Content:<
Drita ka bërë një ndeshje fantastike ndaj Lincolnit, në ndeshjen parakualifikuese për Ligën e Kampionëve.
Në udhëtim Drita shënoi fitore prej 1 me 4, duke siguruar kështu kualifikim historik në xhiron e parë të ndeshjeve kualifikuese në Ligën e Kampionëve, transmeton Koha.net.
Liridon Leci shënoi golin e parë kur po luhej minuta e dytë, kurse shifrat Lincolni i barazoi në minutën e 61.
Në vazhdime Drita ishte superiore duke shënuar tre gola.
Leci riktheu epërsinë, kurse më pas shënuan edhe Xhevdet Shabani e Haxhi Neziraj, ky i fundit që la gol shumë të bukur.
Në xhiron e parë Drita do të përballet me Malmon.

Liridon Leci rikthen sërish epërsinë e Dritës, feston me shqiponjë
Liridon Leci ka kaluar sërish Dritën në epërsi ndaj Lincolnit, e festoi sërish me shqiponjë.
Ai shënoi nga penaltia në minutën e 105+3 në vazhdime, transmeton Koha.net.
Kurse gjithashtu edhe numri i lojtarëve në fushë u barazua pasi me të kuq u ndëshkua Lopes, që shkaktoi këtë penalti.


Drita mbetet me një lojtar më pak në fushë
Drita ka mbetur me një lojtar më pak në fushë ndaj Lincolnit.
Ishte Fidan Gërbeshi që u ndëshkua me kartonin e dytë të verdhë pas një ndërhyrje që bëri kur po luhej minuta e 101, transmeton Koha.net.
Kur ndeshja është në vazhdime, rezultati aktual është 1 me 1, përderisa Drita pjesën e mbetur të vazhdimeve e luan me një lojtar më pak në fushë.

Mbyllet me barazim koha e rregullt Lincolni – Drita, tani vazhdimet
Ka përfunduar koha e rregullt në ndeshjen parakualifikuese për Ligën e Kampionëve ndërmjet Lincolnit dhe Dritës.
1 me 1 është rezultati pas 90 minutave të kësaj ndeshje, transmeton Koha.net.
Liridon Leci kishte kaluar Dritën në epërsi në minutën e dytë, kurse Lincolni barazoi shifrat në minutën e 61 përmes Corralit.
Ndeshja tani shkon në vazhdime, dhe nëse nuk do të ketë ndryshim në rezultat, atëherë do të jenë penaltitë ato që do ta vendosin fatin e këtij takimi.

Lincolni barazon shifrat ndaj Dritës
Lincolni ka barazuar shifrat ndaj Dritës, në ndeshjen parakualifikuese në Ligën e Kampionëve.
Ishte Corral ai që shënoi për Lincolnin kur po luhej minuta e 61.

Nis pjesa e dytë Lincoln – Drita
Ka nisur pjesa e dytë ndërmjet Lincolnit dhe Dritës.
Klubi nga Gjilani pati disa raste të mira por pa efikasitet në fillim të pjesës së dytë.

Drita mbyll pjesën e parë me epërsi ndaj Lincolnit
Ka përfunduar pjesa e parë e ndeshjes parakualifikuese për Ligën e Kampionëve ndërmjet Lincolnit dhe Dritës.
Klubi nga Gjilani e ka mbyllur pjesën e parë me epërsi prej 0-1, transmeton Koha.net.
Ishte Liridon Leci ai që shënoi golin e epërsisë për Dritën, ndërsa festoi duke e bërë shqiponjën. 
Fituesi i kësaj ndeshje hyn në xhiron e parë kualifikuese të Ligës së Kampionëve.

Drita kalon në epërsi ndaj Lincolnit
Drita e ka nisur për mrekulli sfidën ndaj klubit nga Gjibraltari, Lincoln Red Imps.
Ishte Liridon Leci ai që shënoi për klubin nga Gjilani kur po luhej minuta e dytë, transmeton Koha.net.
Kjo ndeshje është e vlefshme për kualifikim në Ligën e Kampionëve, pjesëmarrja e parë e Dritës në këtë garë.

>
Index:<382>
Title:<https://www.koha.net/sport/102077/korenica-i-lumtur-per-debutimin-me-gol-te-prishtina/>
Content:<
Meriton Korenica ka debutuar në mënyrën më të mirë të mundshme në fanellën e Prishtinës.
Ai ka shënuar një gol shumë të bukur nga gjuajtja e lirë në barazimin e Prishtinës në udhëtim te ekipi nga Gjibraltari, Europa FC në ndeshjen e parë kualifikuese në Ligën e Evropës, transmeton Koha.net.
Përmes një postimi në Facebook, Korenica ka thënë se është shumë i kënaqur për debutimin e tij me gol, ndërsa atë ia dedikon familjes, Plisave, dhe adhuruesve të futbollit të Kosovës.
Ai është optimist se për ndeshjen kthyese.
“Kualifikimin do ta kërkojmë me fitore në ndeshjen kthyese. Jam i kënaqur për debutimin tim me gol, por mbi të gjitha pasi siguruam rezultat pozitiv për klubin me bashkëlojtarët. Golin debutues ia dedikoj familjes, Plisave dhe gjithë adhuruesve të futbollit të Kosovës. Përpara bardh e kaltër”, ka shkruar Korenica.
Më 5 korrik Prishtina e pret në shtëpi klubin nga Gjibraltari, për të zhvilluar ndeshjen e kthimit.

>
Index:<383>
Title:<https://www.koha.net/boterori-2018/102042/januzaj-i-siguron-fitoren-belgjikes-ndaj-anglise/>
Content:<
Belgjika ka shënuar fitore në përballjen e sotme ndaj Anglisë, 0-1.
Ishte Adnan Januzaj ai që shënoi golin e fitores kundër Anglisë, transmeton Koha.net.
Januzaj shënoi gol të bukur në minutën e 51, pas asistimit nga Tielemans.
Këto dy kombëtare kanë siguruar kualifikimin për në 1/16 së Botërorit në Rusi, me Belgjikën që është lider i Grupit G me 9 pikë, Anglia e dyta me gjashtë, kurse eliminohen Tunizia e Panamaja, me 3 respektivisht 0 pikë.
Në xhiron e ardhshme Belgjika luan ndaj Japonisë, kurse Anglia kundër Kolumbisë.

Januzaj kalon Belgjikën në epërsi me gol të bukur
Belgjika ka krijuar epërsinë e parë ndaj Anglisë.
Ishte Adnan Januzaj ai që shënoi një gol të bukur kur po luhej minuta e 51, transmeton Koha.net.
Për të asistoi Tielemans.

JANUZAJ JUST SCORED THIS GOAL VS. ENGLAND!!! BEAUTY 🔥🔥 pic.twitter.com/QdWybOKllN
— World Cup (@FlFAWC2018) June 28, 2018

>
Index:<384>
Title:<https://www.koha.net/showbiz/102973/butrinti-publikon-kengen-alea/>
Content:<
Butrint Imeri ka publikuar këngën me titull “Alea”.
Me klip të realizuar diku në Azi, kënga “Alea” vjen vetëm një muaj pasi publikoi këngën “Mon Cherie”.
Tekstin e kësaj kënge e ka shkruar vetë këngëtari ndërsa muzikën e ka realizuar Rzon.

>
Index:<385>
Title:<https://www.koha.net/showbiz/102815/seveni-sjell-kengen-e-re/>
Content:<
Këngëtari i njohur shqiptar, Seven, ka publikuar projektin e tij më të ri.
Kënga e re e Sevenit titullohet “Ku je”.
Për tekstin e këngës është kujdesur vetë këngëtari, ndërsa për videoklipin “Entermedia”.
>
Index:<386>
Title:<https://www.koha.net/showbiz/102780/elvana-e-ledri-publikojne-mike/>
Content:<
Dy këngëtarët e njohur shqiptarë, Elvana Gjata dhe Ledri Vula kanë bashkuar forcat me John Shahun për të publikuar projektin më të ri me titull “Mike”.
Kjo këngë është shkruar nga të tre këngëtarët.
Ky është teksti i plotë i këngës së re:
Chorus.
Hey ti Mike
Diten kur me the se ike
Zerin dhe shpirtin ma fike
E kam dit ti nuk vjen me
Ti shkove
Ne qytet tjeter u ndodhe
Dhe gjysmen e more
E kam dit nuk vjen me
[Elvana]
Ai sdin sa du
Me ke rrin me dit sa du
Ku je tash me dit sa du
Si ndalum ditet iken
Asnjehere me nuk u lidhen
Jemi rrit tani my baby
Ndonjehere me merr
Malli per ty me merr
O sa shume me merr
Historia na ndau
Po sikur ne te ishim bashke
A thu do ishim dasht..
Chorus
Hey ti Mike
Diten kur me the se ike
Zerin dhe shpirtin ma fike
E kam dit ti nuk vjen me
Ti shkove
Ne qytet tjeter u ndodhe
Dhe gjysmen e more
E kam dit nuk vjen me
[John]
Drinking the night away
All the memories I replay
I kerkoj per ty nuk te gjej
Si ndalum ditet iken
Asnjehere me nuk u lidhen
Jemi rrit tani my baby
[Ledri]
Em ki pas 2000 puthje ngat
tash em ki 2000 puthje larg
2000 puthje larg
Tik, tik, tik, tik tak
Zemres mos i jep ti attack
Ooo nah nah
Vet ti ike e na le nah nah
Afer meje mo nuk je nah nah
Po du me dit hala a mnje
Aaaaa
Ki menu i ki po si ke ndore ti
Po si po si ke po si ke ndore ti
Syt e menen tem mo si ke ndore ti
Jo jo , pse si ke ndore ti
Prej dites qe ki shku ti ky djali nuk flen
Bota e vogel nese mki hala en men
Hapat ecin drejt rruges ku neve afer na bjen
Chorus.
Hey ti Mike
Diten kur me the se ike
Zerin dhe shpirtin ma fike
E kam dit ti nuk vjen me
Ti shkove
Ne qytet tjeter u ndodhe
Dhe gjysmen e more
E kam dit nuk vjen me
>
Index:<387>
Title:<https://www.koha.net/showbiz/102704/beyonce-bllokohet-ne-skene-gjate-koncertit-ne-varshave/>
Content:<
Beyonce dhe bashkëshorti i saj Jay-Z kanë arritur në Varshavë, Poloni, për të marrë pjesë në koncertin e tyre të ri “On The Run II”.
Por, nuk shkoi gjithçka mirë derisa po bëheshin gati për skenë.
Në fakt, para koncertit kishte probleme teknike në skenë dhe për një moment këngëtarja u gjet në një pozitë të pakëndshme, transmeton ksp.
Me këtë rast është dashur të ndërhyjë edhe ekipi teknik për të siguruar se këngëtarja 36-vjeçare të mos pësojë ndonjë lëndim në shkallët fluturuese, të cilat ishin bllokuar.
Gjithçka përfundoi mirë dhe fotografitë e realizuara me këtë rast bënë xhiron në internet, duke shkaktuar reagimin e madh të fansave.

>
Index:<388>
Title:<https://www.koha.net/showbiz/102566/blero-sjell-kengen-e-re-bingo/>
Content:<
Këngëtari Blerim Muharremi, i njohur me emrin artistik Blero ka publikuar këngën e tij më të re.
Kënga titullohet “Bingo”, tekstin e së cilës e ka shkruar vet këngëtar ndërsa muzikën Lorik Zhuja, Egzon Surkishi dhe Astrit Stafa.
Gjithashtu, producenti i këngës “Bingo” është Cekic Beatz.

>
Index:<389>
Title:<https://www.koha.net/showbiz/102557/zayn-malik-paralajmeron-album-e-ri-me-cover-te-beyonces/>
Content:<
Këngëtari i famshëm Zayn Malik është duke paralajmëruar “disa surpriza” dhe ka shpërndarë ‘coverin’ e ri të Beyonces.
Këngëtari 25 vjeçar ka lansuar albumin e tij të fundit “Mind Of Mine” në vitin 2016, album i cili ka shënuar një sukses të madh.
Tani, përmes një postimi në Twitter, Malik ka shkruar: “Albumi është rrugës. Kam disa surpriza për ju po ashtu...”, transmeton Koha.net. Po ashtu, ky postim përmban edhe ‘cover’-in e Beyonces “Me, Myself And I”.
Album is on the way, Got a few surprises for you too .. here’s a taster 😎✌🏽 pic.twitter.com/jjNQY5PvRa&mdash; zayn (@zaynmalik) June 29, 2018

Gjithashtu, së fundmi këngëtari ka konfirmuar se ka përfunduar albumin e tij të dytë. “Është pak më ndryshe nga albumi im i fundit për nga pjekuria, jam bërë më i vjetër tani”, ka thënë ai. “Nuk e dija se çfarë po ndodhte për një kohë. Isha gati të lansoja albumin dhe nuk isha aq i njohur sa dëshiroja të isha”.
Ndërsa lista e këngëve të albumit të ri ende nuk është konfirmuar, Malik ka lansuar katër këngë të cilat mund të shfaqen në albumin e ri – “Entertainer”, “Let Me”, “Still Got Time” (e cila është bashkëpunim me PartyNextDoor), si dhe “Dusk Till Dawn” (po ashtu në bashkëpunim me Sian).
Ende nuk është zbuluar se kur do të lansohet albumi i ri e as se cili do të jetë emri i tij.
>
Index:<390>
Title:<https://www.koha.net/showbiz/102499/nrg-band-premton-vere-te-nxehte/>
Content:<
NRG Band ditë më parë publikoi “Dashnia jeme” në bashkëpunim me Genc Prelvukajn.
Kënga është ritmike dhe është pritur mirë nga publiku shqiptar.
Bandi ka thënë se ky projekt ishte planifikuar moti dhe se është i kënaqur me pritjet nga shikuesit.
Grupi po ashtu ka bërë të ditur se po punon fuqishëm për projekte të reja sivjet.
“Këngë do ketë patjetër se po punojmë fuqishëm. Kemi mbledhur ide plot. Ju them fansave tanë se nuk do t’i zhgënjejmë”, ka thënë NRG Band për “Tch”.
>
Index:<391>
Title:<https://www.koha.net/kulture/102558/kastrati-artistja-shqiptare-me-qendren-e-saj-te-artit-mes-italise/>
Content:<
Venera Kastrati, një artiste shqiptare që jeton në Milano, ishte e ftuara në emisionin “Jeta” të KTV-së.
Kastrati, e cila ka prejardhje nga qyteti i Pejës, në emision flet për jetën e saj, botën e artit, studimet që kishte bërë në Tiranë dhe ato në akademinë e arteve “Brera” të Milanos.
Gjithashtu, në emision ajo ka shpalosur rrugëtimin e saj artistik dhe mënyrën sesi prapavija e saj ka ndikuar në formësimin e identitetit.
Vitin e kaluar, po ashtu, artistja hapi qendrën e saj të artit në Milano e cila quhet EX-NEW Contemporary Art Center.

>
Index:<392>
Title:<https://www.koha.net/kulture/102238/ripertypja-ekspozita-e-dion-zeqirit/>
Content:<
Problemi i mishit të paverifikuar, i cili para pak muajsh bëri zhurmë të madhe në vendin tonë, është trajtuar edhe përmes skulpturave të artistit Dion Zeqiri, transmeton emisioni Express në KTV.
Në katër punë serike, ai përmes “Ripërtypjes”, ngrit pyetje në drejtim të çështjes së sigurisë për ushqimin, të cilin e konsumojmë gjatë ditës.
Skulpturat e Dion Zeqirit do të jenë të shfaqura për një muaj në hapësirën ekspozuese “Motrat”.

>
Index:<393>
Title:<https://www.koha.net/kulture/101829/ana-dhe-zefi-premiere-ne-tkk/>
Content:<
Si pasojë e gjakmarrjes, krijohen shtigje enigmatike, të cilat nuk kanë zgjidhje për shkak të dokeve dhe zakoneve që ia marrin jetën njeriut.
Ky është një ndër konstatimet e dramës tragjike “Ana dhe Zefi”, me regji të Erson Zmberit, e cila u shfaq premierë në Teatrin Kombëtar të Kosovës, transmeton emisioni Express në KTV.
Shfaqja sjell një përshkrim të ndjeshëm të dy të rinjve që luajnë në të panjohurën me plot dashuri.

>
Index:<394>
Title:<https://www.koha.net/kulture/101742/shtepia-e-gjergj-fishtes-nuk-do-te-restaurohet-eshte-objekt-privat/>
Content:<
Ministrja e Kulturës, Mirela Kumbaro, njoftoi nga Lezha se shtëpia e Gjergj Fishtës në Fishtë nuk do të restaurohet për shkak se është objekt privat, njofton abcnews.al. Por memoria për klerikun do të bëhet tek kolegji i Troshanit.
Shtëpia e përfolur e At Gjergj Fishtës në Fishtë të Lezhës nuk do të restaurohet. Ministria e Kulturës thotë se ajo është një objekt privat, kurse shtëpia ku ka lindur poeti është e shembur plotësisht. Ndaj memoria për klerikun do të bëhet tek kolegji i Troshanit, vendi ku At Fishta i kushtoi pjesën më të rëndësishme të jetës së tij.
Mirela Kumbaro: “Objekti që shpeshherë cilësohet gabimisht si shtëpia e Gjergj Fishtës është vetëm një banesë me disa pronarë privatë me një histori pronësie goxha të komplikuar, ku At Fishta ka kaluar pak muaj fëmijërinë e tij”.
Ministrja e Kulturës inspektoi edhe punimet për rikonstruksionin e plotë të vendvarrimit të Skënderbeut në Lezhë. Ajo tha se punimet do të krijojnë probleme gjatë sezonit turistik për vizitorët dhe agjencite turistike, por u kërkon mirëkuptimi të gjithë aktorëve. Punimet për rikonstruksionin e vendvarrimit të Skënderbeut janë parashikuar të përfundojnë brenda 6 muajve, por pretendohet se aseti i përfituar nga kjo ndërhyrje do të jetë gati më 28 Nëntor që sinifikon edhe ngritjen e flamurit në Krujë nga Heroi Kombëtar, Gjergj Kastrioti.

>
Index:<395>
Title:<https://www.koha.net/kulture/101738/fotografi-holandez-risjell-ne-beograd-traumat-e-pasluftes-se-kosoves/>
Content:<
Një fotograf holandez ka hulumtuar traumat e pasluftës në Kosovë dhe i ka studiuar të gjitha ato. Vite të shkrepjes së aparatit të tij janë bërë ekspozitë në Beograd pasi autori ka dashur së pari ta tregojë dhimbjen tek publiku për të cilin ka folur dhe më pas në vendlindje.
Willem Poelstra, është fotograf holandez. Pas vdekjes së prindërve e kishte kuptuar se i ati kishte punuar në ndërtimin e trenave që çuan hebrenjtë ne vdekje. E ëma ishte hebraike. Kutia me dedikim të historisë personale e shtyu të shkonte në Kosovë, shkruan abcnews.al. Portrete, histori, tragjedi e çifte të ndaluara. Koha e pasluftës lë trauma. Historitë e shqiptarëve dhe serbëve në një ekspozitë në kryeqytetin serb. Diskutimi duket i hershëm dhe i vonuar. Viktima janë njerëzit, askush nuk është fitues.
Willem Poelstra, fotograf: “Në shumë vende në Europë dhe këtu e shikon se si në Maqedoni, si Mali i Zi, Shqipëria është ndryshe dhe në Kosovë e shikon që njerëzit jetojnë përtej kufijve, ata që mund të quhen një fis siç janë kurdët apo shqiptarët jetojnë në vende të ndryshme. Kjo shkakton përplasje pasi kthehemi në histori dhe kjo në Perëndim është e zgjidhur, por jo në këtë pjesë të botës”.
Evropa e frikësuar ka gjetur strehën tek uniteti. Liria dhe diskutimi janë të rëndësishme për të mbyllur mundësinë e ripërsëritjes.
Willem Poelstra: “Unë vij nga një vend shumë demokratik dhe jemi vendi i dytë në botë për liri të shtypit. Besojmë se mediat të vështrojnë dhe është gjë e mirë për demokracinë. Nuk besoj se një foto shpëtoi Vietnamin pasi jemi në kohën e internetit, por sa më shumë që bëjmë krijojmë debat dhe gjejmë zgjidhje”.
Fotografi ka ende të zhdukur rreth 90 persona të familjes së tij që prej luftës së Dytë Botërore. Poelstra ka kaluar vite, duke bërë hartat e dhimbjeve në historitë e tij të së ardhmes për të shkuarën.

>
Index:<396>
Title:<https://www.koha.net/lemsh/102044/moment-qesharak-ne-ndeshjen-angli-belgjike-batshuayi-godet-veten-me-top/>
Content:<
Një moment qesharak ka ndodhur para pak çastesh në ndeshjen ndërmjet Anglisë dhe Belgjikës.
Pas golit të bukur nga Adnan Januzaj për epërsinë e Belgjikës, sulmuesi belg Michy Batshuayi e godet shtyllën me top, i cili i kthehet në fytyrë, transmeton Koha.net.
Januzaj shënoi në minutën e 51.

Batshuayi with goal of the tournament so far pic.twitter.com/vGrEcjFaoW
— Adam (@ChillBacca93) June 28, 2018


Batshuayi kicking the ball onto the post and hitting him is the highlight of this game. 😂😂pic.twitter.com/RylicG1PAv
— World Cup 18 (@WorldCupStuff18) June 28, 2018

>
Index:<397>
Title:<https://www.koha.net/lemsh/101752/piktori-4-vjecar-qe-po-mahnit-boten-hap-ekspoziten-ne-new-york/>
Content:<
Pas suksesit me “Krizën e ngjyrave”, 4 vjeçari Advait Kolarkar është gati për ekspozitën e tij të parë në ekspozitën e tij të parë në New York.
Indiani, me nënshtetësi kanadeze, që nga mediat është cilësuar si mrekulli, është një nga artistët më të rinj dhe më të suksesshëm në botë. Etika në punë dhe imagjinata e mahnitshme e 4 vjeçarit, ka tërhequr vëmendjen e të gjithë të dashuruarve pas artit, transmeton TCH raportimin e medieve botërore.
Koleksioni i parë, me 30 piktura, që u shfaq në Kanada titullohej “Kriza e ngjyrave” por secila prej tyre ka një emër të veçantë si “Supernova” “Kandili i Detit” etj.
Ai punon vetë, pa u ndikuar nga askush, pa instruksione. 4 vjeçari nuk sheh pothuajse fare televizor dhe as nuk luan me kompjuter.
Prindërit e pikasën talentin e tij kur ishte vetëm 8 muajsh. Në moshën 2 vjeçare nisi të shkarravisë me ngjyra mbi mobilie dhe sot ai frymëzohet nga galaksia dhe dinozaurët.
Pikturat e tij tregojnë histori të bollshme që vijnë nga imagjinata e gjallë. Helen Bridgeo është zonja që tashmë ka në shtëpi 5 piktura në Advait, të cilat thotë se i adhuron.
“Nuk kam parë kurrë një vogëlush 4 vjeç të pikturojë siç ai di të bëjë” thotë Helen, të cilën pikturat e Advait e bëjnë të lumtur sapo i shikon.
Pikturat e tij të para tashmë janë shitur, për 2 mijë dollarë secila dhe rrugën përpara Advait e ka të gjatë por me sukses të garantuar.

>
Index:<398>
Title:<https://www.koha.net/lemsh/101510/prifti-ben-rep-ne-kishe-e-pezullojne/>
Content:<
Një prifti katolik në Kenia i është hequr e drejta për të udhëhequr meshat kryesore publike për një vit, sepse ai këndoi rep gjatë predikimeve.
Është eprori i tij ai që ka bërë të ditur lajmin për BBC, transmeton Shqip. Sipas tij, Ati Paul Ogallo, i cili ishte mbiquajtur “Sweet Paul”, duhej “të zgjidhte mes të qenit një rreper ose një prift”.
“Shenjtorët dhe laikët nuk mund të përzihen”, shtoi Peshkopi Philip Anyolo, i Dioqezës së Homa Bay në Kenian perëndimore.
Por peshkopi këmbënguli se Ati Ogallo mund të përdorte rrepin për t’u predikuar të rinjve – jo vetëm nga altari. Pas masës ndëshkimore, Ati Ogallo ndryshoi rrobat e priftit me ato të rreperit, si T-shirt dhe pantallona të gjera.
Duke shpjeguar alteregon e tij, ai i tha BBC muajin e kaluar: “Të rinjtë më quajnë ‘Sweet Paul’ sepse unë bëj rrep të ‘ëmbël’”. Ai tha se ai miratoi stilin e tij të pazakontë, sepse donte që të rinjtë të argëtoheshin në mënyrë të sigurt në kishë, në vend që të ishin në vende të pasigurta.
Ai argumentoi se një incident në vitin 2004 kur tre të rinj u shtypën për vdekje në një ngjarje muzikore në Nairobi ishte shkaku i veprimeve të tij. “Prifti, i cili u pezullua muajin e kaluar, tani ka një vit për të menduar për seriozitetin e jetës si klerik”, tha Peshkopi Anyolo.
Pezullimi i tij do të thotë se ai nuk mund të jetë prifti kryesor gjatë meshës publike ose të administrojë kungimin e shenjtë, por lejohet të udhëheqë një meshë private. Ati Ogallo nuk ka komentuar pezullimin e tij.

>
Index:<399>
Title:<https://www.koha.net/lemsh/100740/ariu-ngec-brenda-ne-makine-sherifi-thyen-xhamin/>
Content:<
Një video e postuar në rrjetet sociale tregon sesi një sherif thyen xhamin e një makine për të shpëtuar një ari i cili kishte ngecur brenda.
Ariu kishte ngecur brenda dhe i frikësuar kishte shkatërruar çdo gjë sa as dyert nuk mund të hapeshin. Prandaj sherifi vendosi të thyente xhamin që ariu të largohej, transmeton ‘Koha Jonë’ njoftimet.
Ngjarja është regjistruar të mërkurën në Kaliforni.
Sherifi thyen xhamin me një hekur dhe largohet menjëherë. Disa minuta më pas ariu fillimisht nxjerr kokën dhe më pas kërcen jashtë.
 

>
Index:<400>
Title:<https://www.koha.net/lemsh/100545/ndersa-nusja-po-priste-ne-altar-burri-shfaqet-me-nje-tjeter/>
Content:<
Diçka e pazakontë ka ndodhur në një dasmë kur një grua është shfaqur papritur në ceremoninë e të dashurit të saj me një grua tjetër, e veshur me vello.
Gruaja, identiteti i së cilës nuk bëhet i ditur u shfaq në ceremoninë martesore në Benoni, në Afrikën e Jugut e veshur me fustanin e nuses ndërsa i dashur i saj po martohej me një grua tjetër, transmeton Koha Jonë raportimin e medieve të huaja.
Video tregon dhëndrin që po debaton me të ftuarën e papritur, ndërsa nusja e tij e ardhshme qëndron në altar.
Dhëndri shihet duke u përpjekur që ta bindë të largohet dhe që të mos i prishë ditën e madhe. Ndërkohë që disa të ftuar dëgjohej duke bërtitur ndërsa të tjerë ngacmojnë gruan.
Video e përplasjes së gruas me të dashurin është bërë virale në rrjetet sociale.

>
Index:<401>
Title:<https://www.koha.net/lemsh/100347/spikerja-si-mban-lotet-derisa-raporton-per-femijet-refugjate/>
Content:<
Rachel Maddow, spikere e “MSNBC”, ka shpërthyer në lot ndërkohë që raportonte lajmin e trishtë se administrata e Presidentit Donald Trump po strehon foshnje dhe fëmijë emigrantë të ndarë me forcë nga prindërit, në kafaze me dysheme prej betoni në Teksas.
Gazetarja po lexonte raportin nga “Associated Press” mbrëmjen e së martës kur emocionet e mundën përpara kamerave, transmeton Tch.
Imazhet e botuara këtë javë të fëmijëve dhe të rinjve në objektet e strehimit të SHBA-së kanë nxitur zemërim kudo në botë.

Rachel Maddow chokes up and cries on air as she struggles to deliver news that migrant babies and toddlers have been sent to "tender age" shelters pic.twitter.com/O6crm8cvyR
— Justin Baragona (@justinbaragona) June 20, 2018

>
Index:<402>
Title:<https://www.koha.net/arberi/103215/lideret-politik-si-bashkon-as-shoqeria-civile-kerkohet-qe-per-dialogun-te-diskutohet-ne-kuvend/>
Content:<
Shoqëria civile ka dështuar t’i bëjë bashkë liderët e partive politike për të diskutuar për procesin e dialogut mes Kosovës dhe Serbisë. Në tryezën e thirrur nga Naim Rashiti, morën pjesë vetëm disa përfaqësues të subjekteve politike, ndërsa Vetëvendosje nuk mori pjesë fare.
Kjo e kishte nervozuar partinë me të madhe opozitare LDK-në. Nënkryetari i këtij subjekti Lutfi Haziri, ka akuzuar partitë në pushtet për mos seriozitet, papërgjegjshmëri dhe sjellje jo të duhur karshi opozitës për një proces shumë të rëndësishëm siç është dialogu me Serbinë.
Ai duke lëshuar takimin në gjysmë, ka thënë se i vetmi organ në të cilin mund të flitet për një proces kaq të rëndësishëm është Kuvendi i Kosovës.
Për këtë, Haziri ka thënë se kanë vendosur si LDK t’i vendosin tri kritere dhe nuk do të marrë pjesë në diskutime të tilla më, derisa kjo çështje nuk diskutohet në Kuvend, aty ku e ka vendin.
“Ne kemi vendosur tri kritere nga 24 maji për këtë proces politik të rëndësishëm për vendin. Mekanizmi dhe mjeti i vetëm politik për t’i zgjidhur problemet është dialogu, duhet t’i përmbahemi këtij mjeti politik, por duhet të sillemi përgjegjshëm. Edhe sot u pa, në këtë tavolinë, u pa mënyra e përfaqësimit, mënyra se si e injorojnë në tavolinë pjesëmarrjen e opozitës tregon qartë që ne nuk kemi hapësirë, nuk kemi mundësi të vazhdojmë, i kthehemi punëve tona të brendshme si parti politike dhe natyrisht presim të shtyhet aty ku e ka vendin, e ky vend është Kuvendi i Kosovës. Deri atëherë të shohim së çfarë rezultate mund të sjellin krejt ky debat publik që po organizohet”, tha Haziri.
Haziri akuzoi PDK-në e AAK-në, si dy parti që tërë ditën flasin për konsensusin, derisa në anën tjetër punojnë për ta rrënuar atë, raporton kp.
“Natyrisht që ne dhamë qëndrimet tona dhe e lëshuam, por nuk jemi të interesuar që të dëgjojmë deklarata politike, vetëm pozicione deklarative për konsensus, derisa gjithçka po punohet që të rrënohet konsensusi, mos me realizu konsensusin dhe me përjashtuar konsensusin si mjet politik. Kjo e sotshmja tregon qartë që PDK-ja dhe AAK-ja si dy parti kryesore që qeverisin dhe bartin institucionet duhet të ndryshojnë rrënjësisht mënyrën e sjelljes karshi opozitës dhe LDK-së këtë rast si parti më e madhe politike edhe në Kuvend edhe në publik”, u shpreh Haziri.
Pas përfundimit të takimit, zëvendëskryetari i PDK-së, Enver Hoxhaj, konfirmoi dallimet mes partive politike për procesin e dialogut, ani pse sipas tij, të gjitha janë për dialog.
“Natyrisht se ka dallime sa ju takon subjekteve politike, por ajo që është më e mira e mundshme në një proces të tillë është se të gjithë janë për dialog dhe të gjithë e shohin dialogun si mjet që t’i normalizojmë raportet me Serbinë dhe pritja e të gjitha partive politike, apo subjekteve politike si dhe subjektit tonë është që dy kriteret që e masin fundin e këtij procesi është njohja e ndërsjellët dhe anëtarësimi i Kosovës në OKB. Kemi një momentum shumë të ri në rajon meqë pas adresimit të çështjes së emrit në mes të Shkupit dhe Athinës ka një vëmendje ndërkombëtare, ka një plan kohor që ky proces të përmbyllet, dhe ka edhe një interesim të partnerëve tanë perëndimor, partnerëve evropianë dhe amerikanë që ta ndihmojnë Kosovën në përmbyllje të shtetësisë së saj”, tha Hoxhaj.
Numri dy i PDK-së, shpreson që në një të ardhme të afërt do të ketë pajtim të plotë në mes të partnerëve të koalicionit si dhe opozitës, se si të përfshihemi në dialog, dhe së përtej dallimeve strukturore që kanë sa i përket dialogut të koncentrohen e epilogu i dialogut.
E ky sipas tij do të jetë marrëveshja obligative ligjore, e cila për ata si parti tha se ka vetëm një emër, njohjen e ndërsjellë.
Hoxhaj iu përgjigj edhe pyetjeve të gazetarëve sa i përket kritikave të LDK-së, për përfaqësimin në dialog si dhe faktit që në tryezën e liderëve sot nuk kishin ardhur liderët e partive, por vetme nënkryetarët e tyre.
“Veseli dhe Haradinaj kanë qenë me agjenda tjera dhe ne kemi qenë të përfaqësuar në nivel të nënkryetarit të të gjitha partive politike dhe synimi ynë është që të arrijmë një konsensus të plotë mes partive politike për dialogun dhe për shkak të asaj që ka pasur shumë dallime në fund të procesit do të jetë një situatë ku edhe partitë politike në Qeveri por edhe ato në opozitë do të jenë bashkë në një proces të tillë. Përtej asaj se si ne e shohim dialogun në Kosovë, ka një kontekst ndërkombëtarë kompleks. Ne kemi pas një takim të parë rreth asaj se si të shkohet tutje dhe kam besimin se të gjitha subjektet politike si në qeveri si në opozitë do të jenë serioze në procese të tilla”, ka thënë Hoxhaj.
Ndërsa, Shpend Ahmeti nga PSD e ka quajtur tentim të pa sukses këtë takim, meqë munguan liderët e partive të mëdha, ndërsa për Ekip të Unitetit thotë që as që bëhet fjalë.
Ai ka deklaruar se liderët nuk po mund të takohen as për të diskutuar për mundësitë si të ecet para e aq më pak për arritje të marrëveshjeve. Papjekuri politike e ka quajtur mungesën e liderëve.
Ahmeti e ka ripërsëritur edhe në takim, siç thotë ai, e edhe pas takimit, që kërkojnë që Kuvendi të jetë bartës i dialogut, të krijohet një komision mbikëqyrës dhe po ashtu mandatimi të jetë me 2/3 e Kuvendit ku do të votohet edhe platforma për dialog.
Vlerëson se nuk përputhen qëndrimet e askujt, Qeverisë, Presidencës, subjekteve politike që janë në koalicione e as qëndrimet e opozitës.
“Nuk po e quaj tentim të dështuar, por tentim që nuk pati sukses për tu ulur e për tu dakorduar për procesin...Ekipi i unitetit as që bëhet fjalë, qëndrimi ynë zyrtar ka qenë që të jetë Kuvendi bartës. Nuk kemi nevojë për institucione joformale jashtë institucionale, kur e kemi Kuvendin e edhe Qeverinë edhe bartësit e institucioneve që e kanë përgjegjësinë kryesore. Mbetet nga ata të vendosin çka po kërkojnë nga të tjerët”, tha Ahmeti.
Në këtë takim ishte paraparë që të merrnin pjesë liderët e partive politike, por që asnjëri nga ta nuk mori pjesë, përveç kryetarit të PSD-së, Shpend Ahmeti.
>
Index:<403>
Title:<https://www.koha.net/arberi/103214/ahmeti-kosova-te-largohet-nga-ideologjite-e-partive-te-luftes-rugoves-e-vv-se/>
Content:<
21:00 - Shpend Ahmeti, kryetar i Prishtinës, ka thënë se në ish-partinë e tij, Vetëvendosje, me të cilën fitoi zgjedhjet në kryeqytet, ka pasur figura të larta të subjektit që e kanë sabotuar në fushatën për të parin e kryeqytetit.
“Ta kesh parasysh për raundin e dytë se nuk mundesh edhe pa neve”, është mesazhi që Ahmeti thotë se ka marrë nga njerëz brenda Vetëvendosjes.
Ahmeti nuk pajtohet me deklaratat se Kurti është i rrezikshëm për Kosovën
Ahmeti po ashtu ka komentuar deklaratën e Visar Ymerit dhe Dardan Molliqajt se lideri i VV-së, Albin Kurti është i rrezikshëm për Kosovën.
“Nuk pajtohem me atë konstatim, por po them se në të njëjtën kohë do të duhej që edhe Kurti të reflektojë goxha shumë për këtë që ka ndodhur”, ka thënë Ahmeti në Rubikon të KTV-së.
Ahmeti po ashtu ka thënë se sondazhet reale për PSD-në do të jenë në fund të vitit. Në një sondazh të fundit, kjo parti mori më pak se 3 për qind.

Ahmeti tregon në detaje për ndarjen nga VV-ja
20:43 - Kryetari i Prishtinës, Shpend Ahmeti, ka shpjeguar në detaje procesin e ndarjes së tij dhe një grupi nga Vetëvendosje, duke kaluar në Partinë Socialdemokrate.
Ahmeti në Rubikon të KTV-së ka thënë se brenda VV-së kishte grupe paralele vendimmarrëse për të cilat as ai si nënkryetar thotë se s’kishte dijeni.
“Dallimet mbi të ardhmen se si e shohim subjektin Vetëvendosje, ngushtimi i hapësirës së veprimit, ngushtimi i demokracisë dhe ekzistimi i grupeve paralele vendimmarrëse jashtë asaj që kemi pas si subjekt. Ndarja ka qenë për arsye të forta sepse askush nuk do e kishte bërë veç pse kishte dëshirë”, ka thënë ai. “Ka pas grupe të cilat unë nuk e kam ditur që marrin vendime. Ka qenë Albin Kurti, Dardan Molliqaj, Liburn Aliu, të cilët kanë marrë vendime dhe unë nuk e kam dit... Kjo i bie që ka pas një mosbesim të thellë ndaj meje. Edhe atëherë, kur u fjalosëm, u thashë se qëndroni bashkë dhe i harrojmë. Po kur filloi me dalë një grup i madh i deputetëve atëherë e pashë që nuk mund të rri meqë kanë pas mosbesim të thellë ndaj meje”, shtoi tutje ai.
“Atë kohë kur është zgjedh Visar Ymeri kryetar është mbajt një mbledhje e gjatë në shtëpinë e Xhelal Sveçlës se çka nëse Shpendi kandidon. Kanë thënë po e bëjmë Visarin. Visari ka thënë, në rregull po pranoj unë dhe kanë thënë po i themi një orë më herët se po bëhet Visari. Edhe ashtu ka ndodh, një orë më herët më ka thënë që unë po dalë në terren dhe mendojmë që është më mirë të jetë Visari”, ka shtuar Ahmeti.
Ahmeti ka thënë se nuk kishte ambicie për të kandiduar dhe nëse do ta kishin pyetur më herët atëherë sipas tij, kjo punë do të kryhej shumë më lehtë.
“Erdhi një moment, domethënë ky grupi që donte të dilte, i thoshte Albinit, na trego vetëm me një shenjë, që kjo nuk ka të bëjë vetëm me ty po me organizatën. Na trego që ti nuk je më i rëndësishëm se krejt Kosova”, ka shtuar ai për bisedat në mbledhjen e VV-së në atë kohë.
Ahmeti ka përmendur edhe fyerjet që janë bërë në drejtim të ish-aktivistëve të VV-së.

Ahmeti: Kosova të largohet nga ideologjitë e partive të luftës, Rugovës e VV-së
Kryetari i PSD-së, Shpend Ahmeti, ka thënë se Kosova duhet të kalojë nga ideologjitë e partive të luftës, duke e përmendur edhe ish-partinë e tij, Lëvizjen Vetëvendosje, të cilën e quajti “ombrellë” të disa lëvizjeve.
“Theksi është te barazia sociale dhe mosdiskriminimi dhe te ekonomia e tregut që ne si e pranojmë si të tillë, por jo liri e plotë e tregut. Ne si socialdemokratë besojmë në demokraci dhe të besuarit në demokraci thotë se ne besojmë në vullnetin e “shumicës”, ka thënë Ahmeti në një intervistë në Rubikon të KTV-së.
“Duhet të kalojmë nga ideologjitë e partive të luftës, partisë së Rugovës dhe Vetëvendosjes, e cila ka qenë ombrellë e disa rrymave të lëvizjeve të bashkuara. Meqë ne vendosëm të shkojmë me socialdemokraci atëherë kemi vendos të shkojmë me një sferë më të ngushtë”, ka shtuar ai.
>
Index:<404>
Title:<https://www.koha.net/arberi/103184/vetevendosje-kuvendi-duhet-tia-tregoje-vijat-e-kuqe-presidentit-thaci-dhe-serbise/>
Content:<
Lëvizja Vetëvendosje përmes një komunikate për media ka bërë të ditur se ka refuzuar të marrë pjesë në tryezën e radhës për dialogun politik, ndërsa thekson se çështja duhet të rikthehet në Kuvend, i cili duhet t’ia tregojë vijat e kuqe presidentit Hashim Thaçi dhe Serbisë.
“Lëvizja Vetëvendosje vendosi të mos marrë pjesë në ‘tryezën për dialogun politik’ që është planifikuar të mbahet sot nga organizata Balkan Research Policy Group (BRPG) si ‘takim i liderëve’. Tryezat e tilla janë shpeshtuar shumë kohëve te fundit dhe duhet të reduktohen”, thuhet në komunikatë, transmeton Koha.net.
Vetëvendosje shton se, “tryezat e tilla bëhen edhe më problematike kur formati i propozuar dhe organogrami për diskutim në tryezë përputhet me formatet e zyrës së Presidencës që drejtohet nga një person i diskredituar dhe i deligjitimuar si Hashim Thaçi”.
VV thekson se kjo çështje duhet të rikthehet në Kuvend, ndërsa duhet t’i tregohen vijat e kuqe presidentit Thaçi.
“Ajo që na duhet është rikthimi i çështjes në Kuvend. Fokusimi shumë i madh i qeveritarëve te tryezat e shoqërisë civile për këtë çështje ndodh për faktin se Qeverisë i mungon shumica në Kuvend. Kurse për opozitën si dhe për shtetin e Kosovës është jetike që diskutimi të ndodh aty ku është përfaqësimi i zërit të qytetareve: në Kuvend. Kuvendi i Kosovës duhet t&#39;ua tregojë vijat e kuqe Presidentit Thaçi dhe Serbisë”, thuhet në komunikatë.
>
Index:<405>
Title:<https://www.koha.net/arberi/103124/termeti-ne-shqiperi-ishte-6-ballesh-epiqendra-ne-gjiriun-e-lalezit/>
Content:<
Pas tërmetit të fuqishëm, që ra sot në mëngjes në Shqipëri shkaktoi panik tek qytetarët. Bëhet e ditur se epiqendra e tij ishte në Gjirin e Lalëzit dhe ishte me forcë 6 ballësh. Tashmë është raportuar për dëme materiale, por nuk ka njoftime për viktima.
Tërmeti i fuqishëm që “shkundi” Shqipërinë u pasua nga 50 pasgoditje.
Një tërmet i fuqishëm ka “shkundur” Tiranën këtë paradite, por është ndier i fortë edhe në disa qytete të tjera të Shqipërisë, si Durrës, Fier, Vlorë, Shkodër, si dhe në Kosovë e Mal të Zi.
Sipas të dhënave nga IGJEUM, tërmeti ka pasur epiqendër Gjirin e Lalëzit, paraprakisht, me magnitude 5.1. Tërmeti është ndjerë në disa qytete të Shqipërisë dhe në Kosovë, e po ashtu edhe në Mal të Zi.
Sipas specialisteve, lëkundja e fortë, është pasuar nga 50 pasgoditje, më i madhi me magnitudë 4.3.
Sakaq, nga Ministria e Mbrojtjes vjen ky informacion: Ju informoje se ne oren 11.01, te dates 04.07.2018, eshte regjistruar termet me epiqender ne Hamallaj/ Durres, me intensitet 6 balle dhe magnitut 5.1 e shkalles Rihter. Deri tani nuk ka asnje raportim per deme materiale dhe as ne njerez. Per cdo rast te mundshem kontaktoni ne nr 112 per tiu ardhur ne ndihme banoreve.
Gjithashtu u bllokuan edhe thirrjet telefonike ne Tiranë për shkak se të gjithë nxituan të bëjnë telefonata për t’u siguruar nëse janë mirë të afërmit e familjaret.
>
Index:<406>
Title:<https://www.koha.net/arberi/103097/sondazhet-tregojne-se-zgjedhjet-e-reja-sdo-ta-ndryshonin-perberjen-e-pushtetit/>
Content:<
Instituti Demokratik i Kosovës (KDI), sot shpalosi rezultatet e sondazhit me opinionin publik, lidhur me fazën përfundimtare të dialogut Kosovë-Serbi dhe çështjet aktuale që janë trajtuar së fundi nga partitë politike si zgjedhjet e parakohshme.
Violeta Haxholli nga KDI ka bërë të ditur se sa i përket pyetjes drejtuar qytetarëve të Kosovës se çfarë presin ata që të përmbajë marrëveshja përfundimtare në kuadër të dialogut Kosovë - Serbi, 61% e tyre kanë deklaruar se presin që kjo marrëveshje të përmbajë njohjen shtetit të Kosovës nga Serbia, 56% anëtarësimin e Kosovës në OKB, 22% shkëmbimin e territoreve midis Kosovës dhe Serbisë, 25% autonomi të zgjeruar për serbët e Kosovës.
Bazuar në sondazh, Haxholli ka thënë se 97% e qytetarëve të anketuar kanë deklaruar se do të pranonin që rezultati i bisedimeve të fazës finale të jetë njohja e shtetit të Kosovës nga Serbia.
Ndërkaq të gjithë qytetarët nga komuniteti shqiptarë e pranojë këtë opsion kurse 91% të komunitetit serb kanë deklaruar se nuk do të pranonin njohjen e shtetit të Kosovës nga Serbia.
Jeta Krasniqi nga KDI potencoi se në pyetjen se kush duhet të udhëheqë grupin negociator të Kosovës në bisedimet me Serbinë, 44% e qytetarëve të anketuar kanë deklaruar se duhet ta udhëheqë presidenti Hashim Thaçi, 31% e tyre mendojnë se duhet ta udhëheqin liderë nga opozita dhe 25% janë të mendimit se grupin negociator në bisedime me Serbinë duhet ta udhëheqë kryeministri i Kosovës.
Në pyetjen se a mendojnë qytetarët e Kosovës se marrëveshja përfundimtare mes Kosovës dhe Serbisë do ta largojë përfundimisht ndikimin e Serbisë nga Kosova, Krasniqi ka bërë të ditur se 48% e të anketuarve mendojnë se kjo nuk do të ndodhë me marrëveshjen përfundimtare.
Krasniqi ka theksuar se qytetarët janë pyetur nëse do të votonin në rast se zgjedhjet parlamentare do të mbaheshin të dielën e ardhshme. 45.3% kanë thënë se do të votonin definitivisht, 29.8% ndoshta do të votonin, 6.9% me gjasë nuk do të votonin, 8.8% definitivisht nuk do të votonin, 3.2% kanë deklaruar se nuk e dinë dhe 6.1% kanë refuzuar të kthejnë përgjigje.
Të pyetur se për cilën parti politike do të votonin, vetëm nga votat e deklaruara 30.8% kanë dhënë se do të votonin për Lidhjen Demokratike të Kosovës, 23% për Partinë Demokratike të Kosovës, 21.2% për Lëvizjen Vetëvendosje, 10.4% për Aleancën për Ardhmërinë e Kosovës, 6.3% Nisma Socialdemokrate, 2.4% Partia Socialdemokrate, 2% Lista Serbe dhe 4.1% të tjera, ndërsa 11.6% e të anketuarve kanë refuzuar të përgjigjen në këtë pyetje.
>
Index:<407>
Title:<https://www.koha.net/arberi/103084/tirane-termet-i-magnitudes-5-2/>
Content:<
Një tërmet i lehtë është ndier në Prishtinë sot rreth orës 11:03, epiqendra e të cilit besohet të jetë Tirana.

Tiranë, tërmet i magnitudës 5.2
Lëkundje tërmeti janë ndjerë në Tiranë, në orën 11:02 të paradites së të mërkurës.
Epiqendra e tërmetit ishte 31 km në veriperëndim të Tiranës.
Lëkundjet janë ndjerë edhe në Vlorë, Durrës dhe Fier.
>
Index:<408>
Title:<https://www.koha.net/arberi/103061/kurz-kerkon-quot-nje-evrope-qe-mbron-quot-dhe-zgjerim-drejt-ballkanit/>
Content:<
Ta mbrojmë Evropën, por nga çfarë? Në fillim të Presidencës austriake të BE-së kancelari Kurz skicoi programin e tij politik. Temat kryesore: politika e azilit dhe sigurimi i kufijve të jashtëm të BE-së.
Si do të reagojë Austria për marrëveshjen mes CDU dhe CSU-së mbrëmë? "Nëse Gjermania vendos masa kombëtare, atëherë ne dhe të tjerët duhet të reagojmë ndaj tyre", tha në mënyrë lapidare kancelari Sebastian Kurz. Ai, siç citohet nga DW, tha se pret një "linjë të qartë qeveritare në Berlin".
Austria kishte njoftuar që dje mbylljen e kufijve të saj si një reagim ndaj masave të mundshme gjermane. Kurz tha se për këtë temë do të japë më shumë sqarime më vonë nga Vjena, si kryeministër, sepse në Parlamentin Evropian ka ardhur për të prezantuar zyrtarisht temat e Presidencës austriake.
Presidenti i Komisionit Europian Jean-Claude Juncker, deklaroi nga ana tjetër se ai ka ngarkuar shërbimin ligjor të BE-së me shqyrtimin e masave gjermane, por se "në shikim të parë" e konsideron marrëveshjen e Berlinit në përputhje me ligjin evropian.
Mbrojtje dhe zgjerim drejt Ballkanit
Sebastian Kurz u shpreh se Austria ka qenë gjithmonë pro-evropiane dhe e përkrah projektin Evropë. Motoja e tij është "Një Evropë që mbron". Me këtë ai e ka fjalën për mbrojtjen e popullsisë prej refugjatëve dhe emigracionit ilegal. Kurz thotë se synon një mbrojtje më të mirë të kufijve të jashtëm, sepse kufijtë e brendshëm dëshiron t&#39;i mbajë të hapur.
Ai përshëndeti sinjalin për fillimin e bisedimeve me Maqedoninë dhe Shqipërinë dhe kërkoi që të gjitha vendet e Ballkanit të bëhen sa më shpejt anëtare të BE-së. Në këtë pikë ai është në kundërshtim të plotë më presidentin francez që është kundër zgjerimit të shpejtë.
Mbështetje dhe kritika
Ndërsa spektri i djathtë dhe ai konservator i Parlamentit Europian e inkurajojnë Sebastian Kurzin dhe bëjnë thirrje për një veprim edhe më të shpejtë dhe madje edhe masa më të rrepta sa i përket migracionit, Liberalët, socialdemokratët dhe të Majtët e shohin të ardhmen e BE-së në rrezik: "A po përjetojmë një orbanizim të Evropës?" pyet deputeti i SPD-së, Udo Bullmann dhe duke ju referuar zhvillimeve në Berlin thotë se e gjithë kjo "nuk ka të bëjë më me arsyen".
>
Index:<409>
Title:<https://www.koha.net/metro/102438/tafallari-npb-ja-ne-funksion-te-partive-por-jo-te-qytetareve/>
Content:<
Që nga paslufta, puna e Ndërmarrjes Banesore është përcjellë me mungesë transparence dhe llogaridhënie.
Rrjedhimisht edhe besimi i qytetarëve për të rezulton i ulët nga një anketim i organizatës joqeveritare “Developing Together”, shkruan sot “Koha Ditore”.
Drejtori i saj, Driton Tafallari, në një intervistë për “Koha Ditore”, ka thënë se asetet që posedon kjo ndërmarrje janë burim i vazhdueshëm i përplasjeve.
Për këtë shkak, ai thotë se Komuna urgjentisht duhet ta bëjë regjistrimin e pasurisë së ndërmarrjes. Tafallari thotë se zyrtarët e lartë të NPB-së në hulumtimin e tyre nuk kanë hezituar ta thonë haptas se nga cili subjekt janë deleguar aty.
Për këtë shkak, ai thotë se duhet ndryshuar baza ligjore, në mënyrë që kryeshefi ekzekutiv i ndërmarrjes të zgjidhet direkt nga kryetari. Gjithashtu, ai ka thënë se duhet shqyrtuar mundësia që ndërmarrjet publike të bashkohen në një ombrellë, për funksionalitet dhe menaxhim më të mirë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<410>
Title:<https://www.koha.net/metro/102440/ndermarrja-e-interesit/>
Content:<
Ndërmarrja Publike Banesore është shndërruar në arenë përplasjesh midis partive politike që nga paslufta (1999).
E krijuar më 1946 si Departament për Mirëmbajtjen e Ndërtesave, dhe e regjistruar më 2000 në Ministrinë e Tregtisë dhe Industrisë si NPB, kjo ndërmarrje ka ndërtuar afro dhjetë mijë banesa, qindra lokale afariste, garazhe dhe depo të ndryshme, para dhe pas luftës. Një pjesë të tyre i ka “shitur” ndër vite, por shumë të tjera, ndonëse janë pronë e saj, nuk i ka nën menaxhim, ngase janë të uzurpuara, shkruan sot “Koha Ditore”.
Para luftës, NPB-ja ka ndërtuar 7.800 banesa dhe 750 lokale afariste, gjithandej nëpër lagje të ndryshme të kryeqytetit, si dhe objektin më të madh afarist ish-Bankën e Lubjanës me hapësirë prej 4.400.00 metrash katrorë.
Pas luftës, ajo ndërtoi 150 banesa të tjera, 298 lokale afariste, 80 garazhe me sipërfaqe neto prej 1.220.00 m2 dhe depo me sip. rreth 1500.00 m².
E tërë kjo pasuri rezulton të ketë rritur apetitet partiake, në tentim për të marrë menaxhimin e Ndërmarrjes. Përplasjet më të fundit janë ato midis Lëvizjes Vetëvendosje dhe Partisë Socialdemokrate, të cilat janë në përpjekje për arritjen e një koalicioni qeverisës në kryeqytet... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<411>
Title:<https://www.koha.net/metro/103179/prishtina-goditet-nga-nje-ere-e-fuqishme/>
Content:<
19:05 - Tri vetura të parkuara në parkingun te Hotel Grandi janë dëmtuar si pasojë e erës së fuqishme që mbizotëroi të mërkurën në Prishtinë.
Sipas kryetarit të kryeqytetit, Shpend Ahmeti, nuk ka të lënduar nga kjo frymë, ndërsa aktualisht ekipet e emergjencës po e pastrojnë terrenin.
“Era e fuqishme ka çmontuar një pjesë të tendave të vendosura nga OSBE për Panairin Gratë në Biznes në Sheshin Zahir Pajaziti. Në vendin e ngjarjes kanë dalë menjëherë ekipet e DShP dhe Zjarrfikësat e Prishtinës. Për fat të mirë nuk ka të lënduar dhe ka dëme vogla materiale (tri vetura të parkuara). Ekipet e emergjencës janë duke pastruar terrenin”, ka shkruar ai në Facebook.

Prishtina goditet nga një erë e fuqishme
Erëra të fuqishme kanë goditur Prishtinën pasdite.
Drunj dhe shtylla elektrike janë rrëzuar nga erërat derisa dëme janë shkaktuar në disa vetura të parkuara në afërsi të sheshit “Zahir Pajaziti” në Prishtinë, raporton KTV.
Tendat e një panairi të organizuar nga OSCE-je janë rrënuar derisa në teren kanë dal ekipet e zjarrfikësve dhe urgjencës.
“Ekipet tona janë në teren dhe nuk raportohet për të lënduar por vetëm për dëme materiale, konrektisht disa automjete” ka thënë për KTV-në, Habib Qorri, shef i shërbimeve publike në Prishtinë.
Sipas brigadës së zjarrfikësve, një shtyllë elektrike është rrëzuar edhe në lagjen Tophane.

>
Index:<412>
Title:<https://www.koha.net/kosove/102937/ne-gllamnik-filloi-ndertimi-i-objektit-shkollor-per-nxenesit-me-nevoja-te-vecanta/>
Content:<
Në mënyrë solemne sot është vendosur gurthemeli për ndërtimin e objektit-aneksit të SH.M.U. “Kongresi i Manastirit”, në Gllamnik, ku do të ndjekin mësimet nxënësit me nevoja të veçanta.
Projekti i ndërtimit të këtij objekti-aneksi shkollor financohet nga Shoqata “Kinderaugen” e qytetit Hude i Gjermanisë.
Në prani të qytetarëve dhe mësimdhënësve të kësaj shkolle, gurthemelin për ndërtimin e objektit e kanë vendosur Agim Blakçori - drejtor i Drejtorisë së Arsimit në Podujevë, Bejtush Fazliu - përfaqësues i Shoqatës “Kinderaugen” dhe Ajet Ajeti - drejtor i shkollës “Kongresi i Manastirit”.
Blakçori tha se vlerëson iniciativën e shoqatës gjermane për ndërtimin e këtij aneksi në shkollën “Kongresi i Manastirit”, në të cilën i ndjekin mësimet nxënësit me nevoja të veçanta.
Ndërsa, përfaqësuesi i shoqatës “Kinderaugen”, Bejtush Fazliu, tha se ndjehet i lumtur që po kontribuojnë në krijimin e kushteve më të mira për mësim, për këtë kategori nxënësish.
Edhe drejtori i shkollës, Ajet Ajeti, u shpreh i lumtur për fillimin e realizimit të këtij projekti dhe falënderoi Shoqatën “Kinderaugen” për investimet që po bën në këtë shkollë.
Objekti, në të cilin do të ndjekin mësimet 19 nxënës me nevoja të veçanta, do të ketë dy dhoma mësimi dhe pritet të jetë i gatshëm për vitin shkollor 2018/19.
Ndërtimi i këtij objekti nuk është donacioni i parë i Shoqatës gjermane “Kinderaguen” për shkollën e “Kongresi i Manastirit”. Kjo shoqatë në vitin 2016 ka financuar ndërtimin e këndit të lojërave për nxënësit e kësaj shkolle, kurse vitin e kaluar ka dhuruar pajisje didaktike.
>
Index:<413>
Title:<https://www.koha.net/kosove/102441/farketareve-po-u-ftohet-hekuri/>
Content:<
Anash rrugës me katër korsi, që kalon buzë lagjes “Xhemajl Kada” në Pejë, bie në sy një punëtori e vjetër rreth 70 vjet me mbishkrimin “Çeliku”. Nga dukja nga jashtë të kthen prapa shtatë dekada në kohë.
Vetëm disa saçe të shndritur nga rrezet e diellit dhe disa sëpata të reja të vendosura para punëtorisë ia shkëlqenin paksa vjetërsinë kësaj punëtorie farkëtare të familjes Bajrami. Posa hyn brenda sërish kthehesh prapa në kohë, shkruan sot “Koha Ditore”.
Para syve shfaqen pajisjet e ndryshme e të vjetra të punës së farkëtarit, në mesin e tyre edhe kulla e hekurt e vjetër gati një qind vjet, në të cilën krisma nga rrahja e hekurit të skuqur rrallë dëgjohet.
Furra me dru gështenje e oksigjen
Vetëm një ndryshim ka pësuar kjo punëtori farkëtari nga dita kur është hapur në vitin 1953.
Qymyrit në furrën për skuqjen e hekurit, që e blejnë në Junik, ku ende e prodhojnë nga druri kalorik i gështenjës, ashtu si kërkohet për furrën e farkëtarit, i jepet oksigjen me një ventilator të vogël... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<414>
Title:<https://www.koha.net/kosove/102442/zvicra-e-gjilanit/>
Content:<
Shenja të Zvicrës shihen nëpër Gjilan dhe fshatrat përreth. Rrugëve të rajonit të Anamoravës bien në sy dhjetëra biznese me emra qytetesh zvicerane. Nëpër shtylla elektrike, xhama dyqanesh e tarraca shtëpish janë vendosur flamujt e shtetit helvetik.
Fotografitë e tyre rrokën vëmendjen e mediave kombëtare në prag të ndeshjes ndërmjet Zvicrës dhe Serbisë, ku golashënues në fitoren e helvetikëve ishin dy nga katër shqiptarët që mbrojnë ngjyrat kuq e bardhë, shkruan sot “Koha Ditore”.
Lojtari që ia siguroi Zvicrës fitoren 2 me 1 në minutën e fundit, Xherdan Shaqiri, u lind në Zhegër. Në ndeshje luajti edhe golashënuesi tjetër, Granit Xhaka, si dhe Valon Behrami e Blerim Xhemajli.
Krejt zviceranë
Por nuk është hera e parë që Gjilani dhe rrethina falënderon me vendosjen e flamujve zviceranë shtetin ku ndodhet pjesa më e madhe e mërgimtarëve të rrethinës.
“Jo, jo, flamujt i kemi vendosur një javë para ndeshjes. Flamujt i vendosim çdo vit. Natyrisht se kishte lidhje me ndeshjen, por kjo është një shenjë e mirënjohjes për krejt çfarë kanë bërë bashkatdhetarët tanë për ne”, thekson Kadri Selimi, pronar i kafenesë “Te Dushi”, ku u diskutua dhe u vendos për vendosjen e flamujve përgjatë Rrugës së Prishtinës në dalje të Gjilanit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<415>
Title:<https://www.koha.net/kosove/102972/kryetari-i-ferizajt-regjistron-prone-te-perbashket-me-bashkeshorten/>
Content:<
Kryetari i Komunës së Ferizajt, Agim Aliu si rrallë persona publik, ka bërë publike certifikatën e pronësisë së pasurisë së tij, në të cilën figuron prona e regjistruar bashkërisht si pronësi e përbashkët me bashkëshorten e tij.
Aliu kështu ka bërë një hap që pakkush, apo thuajse askush në Kosovë nuk e ka bërë.
Ai thotë se ka për qëllim barazinë gjinore, gjegjësisht të drejtat e grave në pronë dhe trashëgimi, si bazë e fuqishme për pavarësinë e tyre dhe tregues i emancipimit shoqëror, transmeton ksp.
Ndërsa nga të dhënat në këtë komunë, shumë çifte kanë bërë të njëjtin veprim. Është i madh numri i atyre që kanë deklaruar bashkëpronësi në çift.
Agjencia për Barazi Gjinore në bashkëpunim me Agjencinë Kadastrale, i kanë propozuar Qeverisë së Republikës së Kosovës në fillim të vitit 2016 miratimin e udhëzimit administrativ për regjistrimin e pronës së paluajtshme të përbashkët, në emër të dy bashkëshortëve, pa pagesë.
Qeveria e ka miratuar këtë iniciativë duke e parë si faktor të rëndësishëm inkurajimin çifteve të reja që nga fillimi i krijimit të pronës ta gëzojnë të drejtën e regjistrimit të pronës në emër të dy bashkëshortëve, e drejtë që është e garantuar me Kushtetutën e Kosovës dhe me ligjet në fuqi.
Ndonëse udhëzimi administrativ i vitit 2016 i liron nga pagesa çiftet bashkëshortore që i regjistrojnë pronat për herë të parë, ka dallime në mënyrat se si komunat e kanë adaptuar këtë të fundit.

>
Index:<416>
Title:<https://www.koha.net/kosove/102721/fillon-faza-e-dyte-e-dezinsektimit-ne-malisheve/>
Content:<
Drejtoria për Mbrojtje dhe Shpëtim, në koordinim me Shtabin Komunal të Komunës së Malishevës, informon qytetarët e fshatrave për dezinsiktimin selektiv të zonave endemike në Komunën e Malishevës.
Spërkatja e hapësirave publike ka filluar nga ora 8:00 deri në orën 12:00.
Fshatrat të cilët do të përfshihen në dezinsektim, brenda këtyre ditëve dhe datave janë si në vijim.
Balincë, më datë 03.07.2018
Mleqan dhe Pllaqicë e Ulët, më datë 04.07. 2018
Pllaqicë e Naltë, më datë 05.07.2018
“Të gjithë banorët e zonave ku do të bëhet dezinsektimi, janë të obliguar t’i marrin masat e duhura preventive”, thuhet në njoftimin e komunës së Malishevës.
>
Index:<417>
Title:<https://www.koha.net/kosove/102803/lutfi-haziri-thote-te-jete-nderuar-nga-presidenti-trump/>
Content:<
Komuna e Gjilanit, përmes një komunikate për media, ka thënë se Presidenti i Shteteve të Bashkuara të Amerikës, Donald Trump, ka nderuar kryetarin e Gjilanit, Lutfi Haziri, me çmim special për angazhimin e jashtëzakonshëm në shërbim të qytetarëve dhe interesit publik.
Në emër të Shtëpisë së Bardhë, të nënshkruar nga presidenti Trump, siç thotë më tej Komuna, çmimin ia ka dhuruar sot kryetarit Haziri ambasadori Dr. Otto F. Von Feigenblatt.
“Kosova si vend, po edhe Gjilani si qytet, janë me fat që kanë një lider si zotëri Lutfi Haziri. Si një i huaj, unë ndihem i mrekulluar kur shoh procesin e gjatë që ka kaluar Kosova dhe sa shumë është bërë në këtë vend. Është shumë e rëndësishme që e gjithë bota ta marrin vesh që Kosova po ecën përpara”.
“Kontributi im i vogël dhe modest është që e kam propozuar dhe mbështetur nominimin e z. Haziri për këtë çmim të presidentit Donalt Trump, i cili vije për të gjitha kontributet që jepen në jetë, për veprat dhe për meritat që ka në ndryshimet e mëdha sociale në komunitet. Kështu që, unë kam ardhur me autoritetin për ta dhënë këtë çmim i cili është nënshkruar nga presidenti Trump. Pra jepet nga Shtëpia e Bardhë për njerëzit që kanë dhënë kontribute të mëdha sociale, jo vetëm për vendin e tyre, por edhe për zhvillimin në botë”, ka thënë ambasadori Von Feigenblatt.
Me të pranuar çmimin, kryetari i Gjilanit, Lutfi Haziri, tha se kjo është një mirënjohje e madhe që i jepet qytetarëve të Gjilanit për krejt atë viktimizim, sakrificë dhe dhembje që e kemi kaluar.
“Një çmim i tillë që më jepet nga Shtëpia e Bardhë dhe presidenti Trump, është një mirënjohje që i jepet qytetarëve të Gjilanit për krejt atë viktimizim, sakrificë dhe dhembje që e kemi kaluar. Me qenë në shërbim të komunitetit, në shërbim të qytetarëve, është misioni më i shenjtë. Ne këtë e kemi bërë pa kurrfarë kërkese. Do të vazhdojmë ta bëjmë në interes të paqes, tolerancës dhe të dialogut, vlera të cilat vazhdojmë t’i kultivojmë dhe t’i bartim tek gjeneratat e reja për t’i bërë rrugët më të lehta’, theksoi Haziri.
“Për këtë shërbim që na është njohur, e në këtë rast, mua më është adresuar, faleminderit shumë prej presidentit Trump dhe Shtëpisë së Bardhë. Është shërbim për komunitetet që Gjilani i ka bërë për 19 vite të pasluftës, duke i ruajtur pakicat, duke e ruajtur kishën “Shën Nikolla” që të mos digjet, duke i ruajtur xhamitë dhe teqetë dhe duke i rindërtuar ato, duke i ruajtur pakicat politike dhe duke i integruar ato në jetën tonë. Ne jemi bashkë dhe kjo jetë që na është dhënë nga Zoti nuk e ka të drejtën askush ta cenoj. Këtë çmim ia dedikoj familjes time, prindërve të mi dhe familjes politike që është Gjilani”, ka shtuar i emocionuar Haziri.
Një fjalë përshëndetëse në këtë ngjarje pati edhe profesori i Universitetit të Tiranës, Arian Galdini, i cili tha se ky është një çmim i merituar për kontributin e madh të kryetarit Lutfi Haziri, për punën e madhe në shërbim të komunitetit.

>
Index:<418>
Title:<https://www.koha.net/kosove/103100/vazhdon-dezinfektimi-nga-rriqrat-ne-malisheve/>
Content:<
Në territorin e Komunës së Malishevës, ka filluar të realizohet faza e dytë e dezinsektimit selektiv kundër rriqrave.
Kjo fushatë e dezinsektimit, zhvillohet në kuadër të masave për parandalimin dhe luftimin e etheve hemorragjike krime kongo (EHKK), virus i cili bartet përmes rriqrave.
Pas Balincës, dezinsektimi i zonave endemike, ka vazhduar sot në Mleqan dhe do të vazhdojë edhe në ditët në vijim, deri në përfundim të fazës së dytë të kësaj fushate.
Janë paraparë të dezinsketohen rreth tre mijë hektarë, kryesisht zona të frekuentuara nga qytetarët, ndërsa kjo fushatë e dezinsektimit mundësohet nga buxheti i Komunës së Malishevës.
>
Index:<419>
Title:<https://www.koha.net/bote/102681/nje-familje-ne-delhi-gjendet-e-varur-ne-tavan/>
Content:<
11 anëtarë të një familjeje janë gjetur të vdekur në një shtëpi në kryeqytetin e Indisë, Delhi. 10 prej tyre të varur në tavan.
Një grua rreth të 70-ve ishte e vetmja që ishte e shtrirë në dysheme. Shumica e të vdekurve i kishin sytë dhe gojën e mbyllur, kurse duart e lidhura pas shpinës, raporton BBC, transmeton Koha.net.
Ende mbetet e paqartë se çka qëndron prapa këtyre vdekjeve, policia nuk ka përjashtuar vrasjen.
Por, megjithatë, policia përmes një kumtese ka bërë të ditur se kanë gjetur fakte të “praktikave mistike” nga familja. Në shtëpi janë gjetur shënime që flasin për praktika mistike shpirtërore, të cilat besohet se kanë lidhje me vdekjet.
Familja kishte jetuar në lagjen Burari të Delhi për më shumë se 20 vjet, edhe pse vinin nga Rajasthan. Kishin dy dyqane në ndërtesën trekatëshe ku edhe po jetonin.
Trupat e pajetë, policia thotë se u zbuluan nga një fqinj kur shkoi për të blerë qumësht të dielën në mëngjes.
“Kur hyra në dyqan, të gjitha dyert ishin të hapura dhe trupat e tyre i pashë të varur në tavan dhe me duart e lidhura", tha Gurcharan Singh, për BBC Hindi.
Banorët e zonës dhe të afërmit i kanë thënë medias lokale se familja ishte e lumtur dhe ishte pjesë e bashkësisë lokale.
>
Index:<420>
Title:<https://www.koha.net/bote/102942/partneri-i-koalicionit-qeverises-ne-greqi-paralajmeron-bllokimin-e-marreveshjes-per-emrin-e-maqedonise/>
Content:<
Populli grek duhet të vendosë për Marrëveshjen e Prespës përmes zgjedhjeve ose referendumit, në rast se nuk ratifikohet nga 180 deputetë në Parlament.
Kështu deklaroi ministri grek i Mbrojtjes, Panos Kamenos, njëkohësisht kryetar i partisë “Grekët e pavarur”, partnere koalicioni në qeverinë greke.
Gjatë një konference të jashtëzakonshme, Kamenos tha se marrëveshja nuk është e mirë dhe se personalisht nuk e pranon dhe do të përpiqet ta bllokojë.
“Nuk ka shans të miratohet Marrëveshja e Ratifikimit pa qëndrimin e popullit grek. Populli grek do të vendosë. Përveç se nuk miratohet me 180 deputetë dhe ‘Demokracia e re’ dhe PASOK i ndryshojnë qëndrimet e tyre. Në këtë rast, nuk do të mundemi të bëjmë asgjë”, tha Kamenos, transmeton Alsat M.
Ministri grek i Mbrojtjes tha se “Shkupi nuk ka kurrfarë të ardhme në NATO nëse nuk ratifikohet marrëveshja”, ndërsa në lidhje me Greqinë, përsëriti qëndrimin e tij se do të kujdesej të mos kishte ratifikim pa miratimin e popullit grek, pasi në të kundërtën do të tërhiqej nga qeveria.
>
Index:<421>
Title:<https://www.koha.net/bote/102435/ne-turqi-politika-eshte-gje-e-rrezikshme/>
Content:<
Në pallatin Topkapi, shtëpi e sulltanëve otomanë për shekuj, brenda oborrit të parë ndodhet një shatërvan i njohur nga të gjithë si Shatërvani i Politikës. Ky është vendi ku kanë ndodhur ekzekutimet politike.
Kundërshtarët e status quosë, vezirët me potencialë për ta sfiduar autoritetin e sulltanit, rebelët që i kapën armët apo poetët që i mprehën lapsat për të krijuar poezi kritike, satirike, duke guxuar ta thonë të vërtetën për pushtetin – pikërisht në këtë vend, një nga një takonin fundin. Kokat e tyre të prera më pas ekspozoheshin në një pllakë guri për t’u parë nga të gjithë, shkruan “Politico”, transmeton “Koha Ditore”.
Lokacioni ishte mjaft i përshtatshëm, pasi që ia mundësonte sulltanit ta shikonte ekzekutimin, në rast se i tekej, nga një cep i dhomës së tij. Secilën herë pas prerjes së kokave, ekzekutuesit do t’i lanin shpatat dalëngadalë, pa ngut fare, në pritje të bakshishit dhe prandaj kjo pjesë e pallatit thirret Shatërvani i Ekzekutuesve.
Ishte kjo një bandë e tmerrshme e kasapëve të kamotshëm osmanë. Që të gjithë ata zgjidheshin me shumë kujdes dhe të gjithë ishin shurdhmemecë, ashtu që të mos i dëgjonin kurrë vajtimet e viktimave të tyre.
Të rritur në Turqi me të këtilla rrëfime, në mesin e të parave gjëra që i kuptoni është se politika është një gjë e rrezikshme. Si edhe kundërshtimi i sulltanit, kontestimi i regjimit, e kështu me radhë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<422>
Title:<https://www.koha.net/bote/102694/vritet-kryetari-i-nje-qyteti-ne-filipine/>
Content:<
Kryetari i qytetit Tanaun në Filipine Antonio Candi Halili është vrarë.
I njëjti njihet për dhunën ndaj të dyshuarve për drogë të cilët i detyronte të shëtisin rrugëve.
Edhe vet kryetari është akuzuar se ka pasur lidhje me drogë, transmeton AP.
Ai është vrarë gjatë një ceremonie të ngritjes së flamurit, para zyrtarëve dhe liderëve lokalë.
Kryetari është qëlluar vetëm me një plumb derisa bashkë edhe më 100 zyrtarë tjerë dhe liderë të zgjedhur ka kënduar himnin kombëtar.
Sulmuesi ka ikur tregojnë zyrtarë të Policisë dhe dëshmitarët.
>
Index:<423>
Title:<https://www.koha.net/bote/102695/arrestohet-gjermania-pjesetare-e-policise-morale-te-isis-it/>
Content:<
Në Gjermani është arrestuar një 27 vjeçare gjermane e dyshuar se është pjesë e “policisë morale të ISIS-it” në Irak bën të ditur prokuroria federale gjermane.
E dyshuara Jeniferr W. ka udhëtuar për në Irak nëpërmjet Turqisë dhe Siria në shtatorin e vitit 2014 ku i është bashkuar asaj organizate ekstremiste, transmeton Asociated Press.
>
Index:<424>
Title:<https://www.koha.net/bote/102956/mbi-1-000-njerez-jane-mbytur-sivjet-ne-mesdhe/>
Content:<
Mbi 1,000 njerëz janë mbytur në Detin Mesdhe këtë vit, duke lundruar nga Libia për në Evropë, bëri të ditur Organizata Ndërkombëtare për Migrim.
Rreth 204 vetë kanë vdekur vetëm në ditët e fundit, pasi kontrabanduesit i futën në anije të pasigurta, tha organizata.
Sipas saj, kontrabanduesit po i bindin migrantët të kalojnë detin, duke iu thënë se pritet të vihen kontrolle më të mëdha në Mesdhe, në ditët në vijim.
Fluksi i migrantëve është shumë më i vogël se në vitin 2015, kur mijëra njerëz kanë kaluar detin nga Afrika e Veriut për në Evropë.
Rruga tjetër, nga Turqia për në Greqi, e cila është përdorur nga mbi një milion njerëz në vitin 2015, është mbyllur dy vjet më parë.
>
Index:<425>
Title:<https://www.koha.net/kulture/102460/fotografi-i-realitetit-paralel/>
Content:<
Surrealizmi si një formë e çlirimit nga racionalja dhe ikje në një formë nga realiteti, tash e gati një shekull i ka dhënë një tjetër drejtim artit.
Artisti i famshëm, Salvador Dali, si një udhëheqës i lëvizjes së surrealizmit, njihet për rikrijimet e ëndrrave dhe halucinacioneve në imazhe të jashtëzakonshme. Arti i tij ka shërbyer dhe vazhdon të ketë ndikimin e njëjtë për shumë artistë të tjerë.
Një prej tyre është fotografi kosovar Arbër Halili. Ai mbase ka një metodë tjetër të punës, por thotë se lirinë e mendjes për të eksploruar drejt një territori të fshehtë qoftë ai psikologjik, filozofik apo artistik, e ka fituar falë filozofisë së Dalit, shkruan Koha Ditore.
Ka për qëllim që me fotografitë e tij t’i lërë pa frymë ata që i shohin. Ëndërron të kapë vizionin e tij përmes objektivit të aparatit, e po ashtu edhe shpirtin dhe ndjesinë e tjetrit. Prandaj edhe në mesin e fotografive të tij gjen portrete të grave, që shërbejnë si muza për të, ku bukuria dhe e vërteta e tyre del në pah: qoftë përmes kompozicionit që ai përzgjedh apo ndërhyrjeve që bën në kompjuter. Realja dhe imagjinarja bëhen bashkë në fotografitë e tij.
Rezultati është surreal. Gjen reflektimin e tij ndaj peizazhit, bukurisë, kozmosit, përditshmërisë dhe çdo gjëje tjetër që ai e konsideron si potencial për rikrijim artistik. Ai është vetëm 23 vjeç, por bota e tij është e thellë dhe plot imagjinatë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<426>
Title:<https://www.koha.net/showbiz/102665/miu-miu-2019-ben-bashke-te-famshmet/>
Content:<
Marka e njohur “Miu Miu” këtë herë me më të rejat për vitin 2019, ka bërë bashkë një numër të madh të fytyrave të njohura për publikun.
“Miuccia Prada” është dizajni i fundit që shkon drejt rrugës së të famshmëve, transmeton Koha.net.
Përveç modeleve, pati edhe personalitete tjera të modës. Naomi Campbell, Chloë Sevigny, Kate Bosworth, Gsendoline Christie dhe Uma Thurman, ishin disa prej tyre që morën pjesë në këtë organizim.

>
Index:<427>
Title:<https://www.koha.net/showbiz/102929/kylie-jenner-personi-me-me-ndikim-ne-internet-sipas-time/>
Content:<
Revista e njohur amerikane, “Time”, ka publikuar listën e personave më me ndikim në internet.
Kylie Jenner, reperi Kanye West, aktorja Busy Philipps dhe moderatori Mat Drodge janë katërshja që kryeson listën e atyre që sjellin më shumë informacione në internet.
Sipas “Time”, 20 vjeçarja Kylie theu rekord në shkurt kur postoi për herë të parë fotografinë e foshnjës se porsalindur, duke u bërë imazhi më i pëlqyeshëm në Instagram.
 



 

stormi webster 👼🏽
A post shared by  Kylie (@kyliejenner) on Feb 6, 2018 at 1:14pm PST



 
>
Index:<428>
Title:<https://www.koha.net/showbiz/102685/liam-payne-dhe-cheryl-njoftojne-se-jane-ndare/>
Content:<
Këngëtarët e njohur Liam Payne dhe Cheryl, kanë njoftuar se janë ndarë pas 2 vjetësh sa ishin në lidhje martesore.
Cheryl njoftimin e ka bërë mbrëmë, duke treguar se janë ndarë para dy javësh.
Çifti, kanë një djalë së bashku që quhet Bear, dhe ka lindur në marsin e vitit të kaluar.
Ndarjen, e kanë bërë të ditur përmes rrjeteve sociale duke thënë se ishte vendim i vështirë për ta, por më i duhuri që duhet marrë.
“Por si një familje, vazhdojmë të kemi dashuri mes vete”, kanë thënë ata.
>
Index:<429>
Title:<https://www.koha.net/showbiz/102708/ledri-vula-dhe-elvana-gjata-se-shpejti-me-mike/>
Content:<
“Mike”, si duket është bashkëpunimi më i shumëpritur në skenën muzikore këtë vit, bën të ditur “Express” i KTV-së.
Adhurues të shumtë të këngëtarëve, Ledri Vula dhe Elvana Gjata, mezi po presin ta dëgjojnë këngën që dyshja e ka paralajmëruar se do ta sjellë shumë shpejt.
>
Index:<430>
Title:<https://www.koha.net/showbiz/103177/damon-ne-filmin-e-ri-do-te-luaje-rolin-e-miliarderit-qe-ishte-falur-nga-clinton/>
Content:<
Aktori 47-vjeçar besohet të jetë në bisedime për rolin kryesor në filmin biografik të bazuar në autobiografinë “The King of Oil: The Secret Lives of Marc Rich”.
Matt Damon do të luajë si Marc Rich, miliarderi i njohur që ishte falur nga presidenti Bill Clinton në ditën e tij të fundit të qëndrimit në zyrë, në atë që ishte provuar të jetë një vendim kontrovers për liderin.
Marc ishte tregtari më i pasur dhe më i fuqishëm i shekullit të kaluar dhe në vitin 1983 ishte akuzuar për 65 raste kriminale, përfshirë edhe evazionin e taksave, transmeton ksp.
Autobiografia jep edhe detaje të marrëveshjeve ilegale të Marcut me Iranin gjatë krizës së pengjeve dhe bashkëpunimin e tij të heshtur me qeveritë amerikane, kubane dhe atë të Izraelit.
>
Index:<431>
Title:<https://www.koha.net/lifestyle/102988/pese-zakone-te-perditshme-qe-ndikojne-ne-plakjen-e-shpejte/>
Content:<
Mungesa e lëvizjes dhe stërvitjes kontribuon në plakjen më të shpejtë. Megjithatë, ka një sërë aktivitetesh të përditshme që mund të përshpejtojnë plakjen në mënyrë të dukshme dhe të padukshme.
Këto pesë zakone përshpejtojnë procesin e plakjes, kështu që ju duhet patjetër të përpiqeni t&#39;i shmangni ato.
1. Jeta "në ngërç" Nëse jeni të zemëruar, të shqetësuar dhe të pakënaqur gjatë gjithë kohës - kjo ndikon në çdo aspekt të paraqitjes tuaj.
Një studim i publikuar para disa vitesh kombinon sekretimin e kortizolit, hormon i stresit, me plakjen. Kur hormonet janë jashtë balancës nën ndikimin e stresit kronik, ajo mund të përshpejtojë plakjen e qelizave dhe potencialisht të rrisë rrezikun e sëmundjes Alzheimer, transmeton ksp.
2. Shmangia e shoqërimit
Aktiviteti fizik mund të na ndihmojë të qëndrojmë në formë në moshë të vjetër. Ekspertët, megjithatë, thonë se aktiviteti intelektual shpesh neglizhohet. Njerëzit që izolojnë veten janë më të prirë ndaj defekteve njohëse. Shoqërimi me njerëzit është një formë ushtrimi që ndihmon në stimulimin e trurit. "Jo vetëm stërvitja dhe ushqimi janë të rëndësishme, por edhe ambienti shoqëror në të cilin jetojmë është shumë i rëndësishëm, kështu që duhet të mbetet shoqërisht i lidhur me bashkëmoshatarët dhe familjen", thotë profesoresha Sarah Harper nga Universiteti i Oksfordit.
3. Largimi i yndyrës
Dieta jonë kërkon një sasi të caktuar të yndyrës. Për shëndetin e zemrës, acidet yndyrore omega-3 në peshqit yndyrorë dhe arra janë të rëndësishme. Acidet yndyrore omega-3 gjithashtu kontribuojnë në shëndetin e lëkurës dhe parandalimin e formimit të rrudhave, dhe më e rëndësishmja është se ato stimulojnë shëndetin e zemrës dhe të trurit.
4. Rënia vonë për të fjetur
Gjatë pushimit të natës, trupi largon qelizat e vdekura të trurit dhe gjakut, dhe pastron rrugët për sinapset e reja, kështu që qelizat e reja mund t’i zëvendësojnë ato. Dermatologët rekomandojnë një gjumë të mjaftueshëm, për të shmangur efektet e dëmshme të pagjumësisë, qarqet e zeza rreth syve, lëkurën e thatë dhe rrudhat më të thella. Rezultatet e një studimi të kohëve të fundit kanë sugjeruar se pagjumësia mund të rrisë rrezikun e sindromës metabolike dhe vdekjen e parakohshme.
5. Pirja e duhanit
Pirja e duhanit mund të shkaktojë shenja të dukshme të plakjes, duke dëmtuar disa pjesë të trupit: mushkëritë, lëkurën, dhëmbët.
Edhe nëse nuk pini duhan, ekspozimi ndaj tymit të duhanit mund të ndikojë në plakje. Pirja e duhanit rrit nivelin e radikaleve të lira në lëkurë që shkatërrojnë molekulat.
>
Index:<432>
Title:<https://www.koha.net/lifestyle/102985/ushqimet-qe-shkaterrojne-dhembet/>
Content:<
Nuk ka asnjë person që nuk dëshiron një buzëqeshje verbuese, por disa ushqime "fshehurazi" ngjyrosin dhëmbët tanë.
Për të zvogëluar ndikimin e tyre të keq, duhet t&#39;i njohim ato dhe t&#39;i konsumojmë në mënyrë të moderuar, dhe menjëherë pas ushqimit të lahen dhëmbët.
Këta janë fajtorët kryesorë që ndikojnë në ngjyrën e dhëmbëve tanë:
Biskotat
Shumë biskota prodhohen nga karbohidratet e rafinuara, të cilat konvertohen në sheqer dhe kështu bëhen një burim ushqimi për bakteret, të cilat ngjyrosin dhëmbët.
Uthulla
Uthulla ndikon negativisht në bardhësinë e dhëmbëve. Për të reduktuar efektin e dëmshëm, përpiquni të zvogëloni sasinë në sallata.
Trangujt
Lajme të këqija për adhuruesit e shijes së thartë. Acidi i trangullit dëmton smaltin dhe ndikon në ndryshimin e ngjyrës së dhëmbëve.
Kafeja dhe çaji
Adhuruesit e kafes dhe çajit mund të përfundojnë me dhëmbë të verdhë, dhe kjo është veçanërisht e vërtetë nëse ata janë të ekzagjeruar duke shijuar këto pije të preferuara.
Salcë domatesh
Domatja me acidin e saj, por edhe ngjyra intensive mund të shkaktojë errësim dhe erozion të dhëmbëve.
>
Index:<433>
Title:<https://www.koha.net/lifestyle/102669/maske-e-lehte-me-limon-per-lekure-te-bute/>
Content:<
Të gjithë keni dëgjuar për dobitë e limonit kur është fjala për kujdesin ndaj lëkurës, zbutjen dhe shkëlqimin e saj.
Një përdorim mjaft i preferuar i limonit është edhe lyerja e fytyrës me të gjatë natës, përcjell KosovaPress.
Si të veproni?
Shtrydheni limonin, lyeni fytyrën me të dhe lëreni të qëndrojë gjatë gjithë natës. Në mëngjes pastrojeni fytyrën me ujë të ngrohtë. Ndiqeni këtë këshillë për një javë dhe do ta vëreni ndryshimin e madh që mund të bëjë limoni në lëkurën e fytyrës suaj.
Lëkura do të ketë më shumë shkëlqim dhe shenjat e fytyrës do të fillojnë të zbehen apo largohen.
>
Index:<434>
Title:<https://www.koha.net/lifestyle/102932/si-te-largojme-alergjine-ne-menyre-natyrale/>
Content:<
Rinitisi alergjik është inflamacioni i mukozës së hundës që është një sëmundje kronike dhe ndodh në 15-20% të popullsisë.
Shkaktohet nga një reaksion alergjik ndaj polenit të bimëve, qimeve të kafshëve, merimangave, pluhurit etj.
Megjithëse ka njerëz të listuar në mënyrë mjekësore se ata janë gjithmonë alergjikë, të tjerë ndodhin në një sezon të caktuar dhe më shpesh në pranverë dhe vjeshtë.
Simptomat më të zakonshme janë teshtitja, ngacmime në hundë dhe fyt, dhimbje koke, mungesë e apetitit, por të gjitha këto mund të parandalohen përmes hapave vijues dhe atë në mënyrë natyrale, transmeton ksp.
Kufizoni kalimin e kohës në natyrë,
Merrni barna kundër alergjisë,
Përdorni lakër në dietë,
Pini çaj të gjelbër.
>
Index:<435>
Title:<https://www.koha.net/lifestyle/102679/studimi-qe-tregon-se-nuk-duhet-ta-nderroni-mjekun/>
Content:<
Pacientët që vizitojnë të njëjtin doktor vazhdimisht, e kanë më të ulët rrezikun nga vdekja.
Kështu ka treguar një studim i kryer së fundi nga Universiteti Exeter në Britani të Madhe. Sipas këtyre studiuesve, shprehia e tillë mund të shpëtojë jetë, edhe pse vazhdimisht është nënvlerësuar, raporton BBC, përcjell KosovaPress.
Kujdesi i vazhdueshëm ka përfitime të shumta, thotë hulumtimi që ka kryer 22 studime në nëntë shtete, duke përfshirë Francën, Kanadanë, Korenë Jugore, Amerikën dhe Anglinë.
Vendet ku pacientët nuk ndërrojnë mjekun, kishin shkallë më të ulët të vdekjeve për periudhën e njëjtë, krahasuar me vendet ku doktori ndërrohej.
>
Index:<436>
Title:<https://www.koha.net/lifestyle/102689/si-te-kujdeseni-per-mjekren/>
Content:<
Mjekra është një stil i famshëm këto ditë. Me kujdesin e duhur, mjekra mund të duket me të vërtetë bukur.
Për t’u kujdesur për mjekrën tuaj, lexoni dy këshillat e mëposhtme:.
Mbani dietë të shëndetshme
Rritja e qimeve ndodh kur merrni vitamina të mjaftueshme. Nuk keni nevojë që të hani ndonjë gjë të veçantë, vetëm sigurohuni që keni ekuilibër dhe po hani shëndetshëm, transmeton ksp. Peshku është i mrekullueshëm për rritjen e mjekrës.
Bëni mjaftueshëm gjumë
Studimet kanë sugjeruar që mungesa e gjumit mund të ngadalësojë rritjen e mjekrës. Nëse dëshironi mjekër të mirë, sigurohuni që jeni duke bërë gjumë aq sa keni nevojë.
>
Index:<437>
Title:<https://www.koha.net/lifestyle/102950/parkinson-do-te-trajtohet-me-barna-kunder-tensionit-te-gjakut/>
Content:<
Isradipine, një ilaç kundër tensionit të lartë, po shfaqet si një trajtim i mundshëm i ri për sëmundjen e Parkinsonit, për shkak të rezultateve premtuese të testeve in vitro.
Deri tani, ishte e paqartë nëse administrimi i barit in vivo do të jepte të njëjtat dobi, hulumtimet e reja tregojnë se ai e bën këtë, transmeton ksp.
Nëse testet te njerëzit rezultojnë të suksesshme, do të mund të kemi ilaçin e parë që ngadalëson përparimin e sëmundjes së Parkinsonit.
Isradipina është një inhibitor i kanalit të kalciumit që përdoret për të trajtuar hipertensionin. Studimet e mëparshme kanë gjetur se njerëzit që morën barin kishin norma më të ulëta të sëmundjes së Parkinsonit, kështu që shkencëtarët dëshironin ta shqyrtonin atë nga afër.
Testet e mëtejshme treguan se ilaçi mbron neuronet që prodhojnë dopaminë që janë prekur në sëmundjen e Parkinsonit.
Tani, një studim i ri tregon se trajtimi i minjve me ilaçin mbron edhe neuronet dopaminergjike të brejtësve.
James Surmeier, profesor i Fiziologjisë në Mjekësinë Veriperëndimore në Çikago, udhëhoqi studimin dhe gjetjet u publikuan në Journal of Clinical Investigation.
>
Index:<438>
Title:<https://www.koha.net/lifestyle/102951/viruset-e-veres-sulmojne-edhe-ne-pishina/>
Content:<
Gjatë stinës së verës enteroviruset janë më se të zakonshme dhe janë rreth 70 lloje, por askush ndaj tyre nuk është imun. Më shpesh viktimat janë fëmijë të moshës 4-12 vjet.
Enteroviruset në trup kalojnë përmes traktit të tretjes, infektojnë mukozën e fytit dhe traktin e tretjes. Ajo shumëfishohet në nyjat limfatike dhe më pas me anë të gjakut përhapet në organet, dhe shpesh sulmojnë sistemin nervor, transmeton ksp.
Pasi fëmija është i infektuar, sëmundja prek mesatarisht gjysmën e fëmijëve të tjerë dhe 25 për qind e anëtarëve të familjes të rritur. Enteroviruset janë të pranishëm në pështymë, mukozën e hundës dhe legen, ndërsa sëmundja transmetohet kryesisht me anë të duarve të pista, nga personi në person përmes teshtitjes dhe kollitjes, kontakti i drejtpërdrejtë me sekrecionet e infektuar ose objekt i tillë si një gotë, telefon. Por, ne gjithashtu mund ta marrim edhe në pishinë nëse uji është i ndotur.
Enteroviruset janë një grup i madh virusesh që shkaktojnë forma të ndryshme të sëmundjes, nga krejtësisht të padëmshme në ato që mund të çojnë në invaliditet (polia virale) ose madje edhe vdekje, nëse ato janë infeksione shumë serioze që prekin zemrën, por ato janë shumë të rralla.
Për fat të mirë, shumica e enteroviruseve shkaktojnë çrregullime afatshkurtra dhe kërcënuese për jetën që kalojnë brenda disa ditëve, paralajmërojnë ekspertë.
Shumica e enteroviruseve shkaktojnë forma të lehta të sëmundjes me simptoma jo specifike të temperaturës së ngritur që mund të ngitet deri në 40°C, dhimbje koke, dobësi të përgjithshme, dhimbje fyti, muskuj dhe dhimbje abdominale, dhe nganjëherë vjellje dhe diarre që zgjasin rreth tre ditë.
Derisa enterovirusët e butë kalojnë shpejt, format e rënda zgjasin më shumë dhe kërkojnë kontrollin e mjekut. Trajtimi është kryesisht në heqjen e temperaturës së ngritur të trupit dhe në rimëkëmbjen e lëngjeve të humbura.
Në rastin e një skuqjeje të lëkurës, është e nevojshme të jeni të durueshëm, pasi zakonisht ato zvogëlohen pas tre-katër ditësh.
Trajtimi është i thjeshtë: nevojitet të ulni temperaturën e lartë të trupit, kur tejkalon 38.5 dhe të kompensoni lëngjet e humbura. Rekomandohet konsumim i orizit dhe jogurtit, por jo edhe pemë apo lëngje.
Te fëmijët ulja e temperaturës kur tejkalon 38 gradë, bëhet me paracetamol dhe, nëse është e nevojshme, dush me ujë të vakët. Jini të kujdesshëm me foshnjat dhe fëmijët e vegjël: nëse temperatura nuk bie ose ka diarre të forta dhe të vjella, kontakto menjëherë mjekun, pasi trupi i fëmijës është i dehidratuar lehtë.
>
Index:<439>
Title:<https://www.koha.net/lifestyle/102952/dhimbjet-ne-gjoks-shkaqet-dhe-kur-duhet-shqetesuar/>
Content:<
Dhimbja në anën e majtë të gjoksit është një nga simptomat më të zakonshme për shkak të të cilave pacienti i drejtohet kardiologut dhe një mjeku të përgjithshëm.
Njerëzit lajmërohen menjëherë, pasi janë të shqetësuar dhe sigurisht pasi ndërlidhin këtë dhimbje me problemet e mundshme kardiake, por kryesisht këto dhimbje nuk kanë të bëjnë me zemrën, por shkaku i tyre qëndron në strukturën dhe indet rreth zemrës, thonë mjekët.
Nëse nga anamneza kuptohet se ky nuk është një shkak kardiak, atëherë mjeku supozon se dhimbja vjen nga pjesa e muskujve të kockave, ose është një sindromë e kraharorit.
Dhimbja në kraharor shkaktuar nga inflamacioni i muskujve dhe indit lidhës në kohët moderne është e lidhur me stilin e jetës, që do të thotë se më tepër qëndrojmë ulur dhe kemi aktivitet të pamjaftueshëm, transmeton ksp.
Mjekët thonë se është normale që njerëzit të mendojnë se dhimbja e gjoksit është një simptomë e problemeve të zemrës, por mjeku duhet së pari të përjashtojë shkaqet e muskujve dhe sëmundjet gastroesophagous, ku acidi nga stomaku mund të çojë në inflamacion të ezofagut dhe kontraktimet e saj shkaktojnë dhimbje të forta që mund të imitojnë simptomat e infarktit.
Por për një person që është mbi 40-vjeç dhe nëse ka dhembje kur bën stërvitje dhe zgjat deri në dy minuta, e cila karakterizohet nga një ndjenjë e djegies dhe që përhapet në qafë dhe dorën e majtë, dhe ndalon pas marrjes së tabletës në bazë të nitroglicerinës, atëherë mjeku mund të supozojë se kemi të bëjmë me një problem serioz, dhe dërgon pacientin në ekzaminim kardiologjik.
>
Index:<440>
Title:<https://www.koha.net/lifestyle/102954/simptoma-te-endometriozes-qe-nuk-duhet-ti-injoroni/>
Content:<
​Ngërçe dhe menstruacione që stërzgjasin? Shumë në këtë vetëm tundin duart e tyre sikur të ishte një dukuri normale, por është e mundur që këto janë shenjat e ndonjë sëmundje që ndikon deri në 10 për qind te femrat në periudhën riprodhuese.
Endometrioza është një çrregullim i dhimbshëm ku indet, të cilat normalisht ndodhen brenda në mitër rriten jashtë mitrës. Disa mjekë përshkruajnë endometriozën si një "gjendje lufte", dhe nëse nuk trajtohet, sëmundja kthehet në një problem serioz që do të shoqërojë atë gjatë gjithë periudhës riprodhuese të jetës, transmeton ksp.
Për fat të keq, nuk është gjithmonë e lehtë për t’u diagnostikuar, pasi disa nga simptomat mund të tregojnë për çrregullime të tjera të tilla si sindroma e zorrëve nervoze, sëmundje inflamatore e legenit, apo sindroma paramenstruale.
Përveç kësaj, ndërsa disa femra vuajnë nga simptoma shumë të theksuara dhe të dhimbshme, shumë të tjera nuk e marrin seriozisht.
Në çdo rast, nëse vëreni ndonjë shenjë të endometriozës, është më mirë që të planifikoni një vizitë te gjinekologu, pasi që sëmundja mund të jetë shumë e parehatshme, por në shumicën e rasteve trajtohet me sukses.
Menstruacione të dhimbshme
Ngërçet që nuk qetësohen edhe pas marrjes së barnave janë një nga simptomat më të njohura të endometriozës. Dhimbja në pjesën e poshtme të barkut mund të ndodhë disa ditë para periudhës dhe të zgjasë deri në fund, dhe mund të jetë e fuqishme sa që nuk mund të shkoni në punë ose në shkollë.
Menstruacione të bollshme
Endometrioza shkakton jo vetëm periudha të dhimbshme, por edhe shumë të bollshme. Nëse keni nevojë për të ndryshuar tampon çdo orë ose dy, dhe vëreni mpiksje gjaku, është e mundur që ju të vuani nga endometrioza.
Menstruacione të gjata
Gjakderdhja nuk duhet të zgjasë më shumë se gjashtë ditë, por në endometriozë vazhdon për më shumë se një javë.
Marrëdhënie të dhimbshme
Në fazat e hershme marrëdhëniet janë të dhimbshme vetëm para periudhës, ose kur sëmundja është e përparuar, seksi vazhdon të jetë i dhimbshëm vazhdimisht, madje edhe para vetë raportit seksual.
Shkarkim i dhimbshëm i zorrëve dhe i traktit urinar
Endometrioza mund të rritet në zorrë dhe diçka e përditshme, si shkuarja në tualet, bëhet e dhimbshme. Simptomat ndryshojnë, nga kapsllëku dhe ngërçet e zorrëve e deri në të përziera, diarre, dhimbje dhe gjakderdhje nga rektumi.
Mundim dhe lodhje
Secili prej nesh ndjen PMS - disa ditë të lodhjes, pak dhimbje dhe pakënaqësi. Tani kjo shumëfishohet dhe do të kuptoni se çfarë do të thotë të kesh endometriozë. Sëmundja mund të shkaktojë përzierje të përhershme.
Infertilitet
Problemet me konceptimin kanë midis 30 dhe 40 për qind të femrave që vuajnë nga endometrioza. Në fakt, shumë prej tyre që nuk kanë simptoma të sëmundjes zbulojnë se kanë endometriozë vetëm kur kontaktojnë një mjek për infertilitet.
>
Index:<441>
Title:<https://www.koha.net/auto/102979/spiunohet-gjate-testimit-mercedes-glc-coupe-i-ri/>
Content:<
Mercedes është duke punuar për një version të përditësuar të GLC Coupe, i cili tashmë është spiunuar gjatë testimit në Gjermani.
Mercedes GLC Coupe i ri do të përfitojë nga një varg i përditësimeve mekanike e kozmetike, në përpjekje për të qëndruar i freskët kundrejt rivalit BMW X4 të ri, transmeton koha.net.
Ajo çfarë është më risi në modelin e ri të GLC Coupe është se do të ofrohet edhe me teknologjinë plug-in hibride për herë të parë.
Ende është e pa qartë se cilën teknologji të plug-in hibride Mercedes do të ofrojë me të, por pritet që të ofrohet me motorin e ri dizel-elektrik, ku është motori me naftë 2.0 litërsh me katër cilindra në bashkëpunim me atë elektrikë që prodhojnë 121 kuaj fuqi.

>
Index:<442>
Title:<https://www.koha.net/auto/102943/publikohen-skicat-e-volkswagen-t-cross-te-ri/>
Content:<
Gjiganti gjerman i veturave, Volkswagen, për këtë vit planifikon edhe një SUV i cili do të bazohet në Polon e re. Emri i tij do të jetë T-Cross dhe pritet të promovohet këtë vjeshtë.
Dizajni i tij do të bazohet në modelin T-Roc dhe në konceptin T-Cross Brezze i vitit 2016.
Volkswagen T-Cross i ri do të vijë me platformën MQB A0, do të jetë i gjatë 4.1 metra si dhe për dallim nga Polo standard ky do të jetë më i lartë, transmeton Koha.net. Po ashtu, boshti i tij i rrotave do të jetë më i shkurt për 30 mm se i modelit T-Roc.
Gjithashtu, pritet të ketë edhe material cilësor në interier si dhe një numër sistemesh për lidhje dhe asistencë ndaj shoferit.

Në gamën e motorëve të Volkswagen T-Crossit të ri, në dispozicion do të jenë motorët benzinë 1.0-litër TSI me tre cilindra dhe 1.5-litër TSI me katër cilindra si dhe ndoshta motori dizel 1.6-litër TDI.
Përveç marshin manual me 5 dhe 6 shpejtësi, klientëve do t’iu ofrohet edhe marshi me koplung të dyfishtë, ndërsa mbetet të shihet nëse do të ofrohet edhe sistemi i tërheqjes me të gjitha rrotat.
Sipas disa informacioneve të mëparshme, Volkswagen është duke planifikuar edhe versionin sportiv T-Cross GTI me motor benzinë 2.0-litër Turbo.

>
Index:<443>
Title:<https://www.koha.net/auto/102680/volkswagen-tiguan-perforcohet-ne-300-kuajfuqi/>
Content:<
Kompania e cila merret me modifikimin e veturave, Mcchip-DKR, njofton se ka përgatitur paketën e saj të re për përforcimin e modelit Tiguan të Volkswagenit, i cili ka motor dizel 2.0-litër TDI.
Paketa “Stage 1” përfshin përforcimin e motori me 4 cilindra të këtij modeli nga 240 në 300 kuajfuqi, transmeton Koha.net.
Ky model në version standard, shpejtësinë maksimale e arrin deri në 247 kilometra në orë, ndërsa pas përforcimin ende nuk është zbuluar se për sa mund ta arrijë shpejtësinë nga 0 deri në 100 km/h dhe as çmimi i kësaj pakete.

>
Index:<444>
Title:<https://www.koha.net/auto/102466/rritja-e-krimit-sjell-rekord-te-automobilave-te-blinduar/>
Content:<
Rritja në nivele historike e krimit dhe dhunës në Meksikë ka nxitur rritjen rekorde të bizneseve për krijimin e automobilave të blinduar, me një industri që parashikon rritje dyshifrore të automobilave të tillë këtë vit.
Ka pasur më shumë se 25 mijë vrasje në Meksikë vitin e shkuar, numri më i madh në një vit që kur kanë nisur matjet, sipas Qeverisë, me 2018-n që duket të jetë edhe më keq. Kjo pasiguri do të ndikojë në rritjen deri dhjetë për qind për shërbimet e automobilave të blinduar këtë vit. Sivjet pritet të prodhohen 3284 automobila të blinduar. Kjo konsiderohet shifra më e madhe në histori, duke kaluar edhe rekordin e vitit 2012, sipas Federatës Meksikane për Automobila të Blinduar, shkruan Koha Ditore.
Kjo shifër është e vogël në krahasim me 15.145 automobila të blinduar më 2017 në Brazil, që pret rritje prej 25 për qind këtë vit.
Kërkesat në Meksikë janë rritur aq shumë se që prodhuesit botërorë kanë nisur t’i prodhojnë automobilat e blinduar në linjat e tyre në Meksikë, si praktikë e kundërt e asaj që ka shkuar deri tash në këtë treg... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<445>
Title:<https://www.koha.net/auto/102726/ndersa-1-nga-6-shqiptare-ka-veture-ne-europe-1-ne-2-banoret-eshte-i-motorizuar/>
Content:<
Një në 2 europianë mesatarë zotëron një makinë, thonë të dhënat më të fundit të publikuara nga zyra europiane e statistikave. Të dhënat nga Shqipëria ndërkohë tregojnë se Shqipëria është shumë larg kësaj norme.
Ndërkohë që Eurostat raporton se, në Europë mesatarja fiksohet në 505 makina për çdo 1000 banorë, të dhënat nga ministria e transporteve në vendin tonë flasin për 167 makina për çdo 1000 banorë, çka do të thotë se rreth 1 në 6 shqiptarë zotëron një makinë.
Në të dyja rastet të dhënat i referohen vitit 2016. Në Shqipëri raportohen se janë në qarkullim rreth 430 mijë automjete, por këtu duhet pasur parasysh se një pjesë e madhe e tyre janë jashtë funksionit çka bën që norma reale e automjeteve për banor të jetë edhe më e vogël.
Sido që të jetë, kjo normë e vendos Shqipërinë në vend të parafundit në Europë, ndër shtetet e marra në analizë nga Eurostat. Në Europë në vend të fundit sipas Eurostat është Turqia, me 142 automjete për 1000 banorë.
Sa i përket Bashkimit Europian ndërkohë, Rumania renditet në vendin e fundit, me 261 makina për çdo 1000 banorë, ose 1 në 4. Me një normë 3 herë më të vogël se mesatarja europiane e makinave për frymë, për shqiptarët, makina duket se vijon të jetë ende një luks.
Në Europë, Liechtensteini, Luksemburgu dhe Italia janë 3 vendet me normën më të lartë të automjeteve për banor, 773, 662 dhe 625 për 1000 banorë respektivisht.
>
Index:<446>
Title:<https://www.koha.net/auto/102766/vw-beetle-elektrik-vjen-me-kater-dyer/>
Content:<
Volkswagen për momentin nuk planifikon gjeneratën e tretë të modelit të popullarizuar Beetle, por vala e elektrifikimit mund ta shpëtojë nga dështimi.
Modeli aktual Beetle është krijuar në të njëjtën platformë sikurse Golf 6.
Ndërkohë që VW me të madhe po punon në gjeneratën e tetë të modelit të vet më të popullarizuar, Beetle ende nuk ndodhet në plane të tilla.
Disa media spekulojnë se VW shqyrton mundësinë që Beetle i ri të jetë elektrike si model me katër dyer.
Megjithëse disa dizajnues kanë treguar tashmë se ata janë duke menduar konceptin e Beetle elektrik, nëse VW shkon në atë projekt, do të duhen të paktën 2-3 vjet për ta përfunduar, transmeton KP.
Nëse me të vërtetë merr një dritë jeshile, Beetle i ri do të bazohet në një platformë të zgjuar MEB që është projektuar posaçërisht për automjetet elektrike.
Kjo arkitekturë do të lejojë Volkswagenin të ruajë dizajnin legjendar të Beetle në kombinim me një hapësirë më të madhe dhe rehati në brendësi me paketën e pajisjeve moderne.
>
Index:<447>
Title:<https://www.koha.net/auto/102513/monitoruesi-i-syve-pjese-e-pandashme-e-automobilave-ne-te-ardhmen/>
Content:<
Të gjithë e dinë se disa automobila mund të monitorojnë sytë e shoferëve dhe të shfaqin paralajmërime nëse ata duken të përgjumur ose kur shoferët janë të pavëmendshëm. Por çfarë nëse automobili përdor teknologji për të parë më qartë se çfarë po shikon shoferi në xhamin e përparmë.
Kjo është ideja kryesore e gjeneratës së re të sistemeve të brendshme të automobilave nga “Nuance”, kompani e specializuar në njohjen e zërit, teknologji që përdoret nga më shumë se 60 firma. E emërtuar “Gaze”, platforma ka lëvizur nga faza e konceptit statik në testet në botën reale për gjatë gjashtë muajve të fundit dhe shefi i kompanisë, ArndWeil, ka thënë se është në bisedime me prodhues të automobilave për ta sjellë në treg, diku rreth vitit 2020, shkruan Koha Ditore.
Sipas “Auto-Express”, në testimet në rrugët afër Milanos në Itali, në një “FordGalaxy” vihet re se teknologjia e automobilit përcjell shumë mirë sytë e shoferit. Në një automobil të tillë është një tablet-kompjuter i lidhur për sistemin e automobilit dhe një modul kompjuterik për përcjelljen e syve të shoferit në krye të panelit të instrumenteve.
Gjatë testimeve, “Auto-Express” shkruan se menaxheri i produktit Daniel Kindermann pasi kalon një hotel e pyet teknologjinë: “Cili është vlerësimi i atij biznesi?”. Për pak sekonda sistemi përgjigjet duke dhënë jo vetëm emrin e biznesit, por edhe detajet e stilit të hotelit si dhe vlerësimin që kanë pasur klientët në të kaluarën. E njëjta vlen edhe për restorantet, duke shikuar anash në rrugë, Kindermann pyet sistemin për detajet dhe merr vlerësimin nga uebfaqet për vlerësim, plus një përshkrim të shkurtër për biznesin. Si hap shtesë, ai ka bërë të ditur se do të jetë e mundshme që të bëhen thirrje për biznese, për shembull, ose përdorimi i një shërbimi online për të rezervuar një dhomë apo një tavolinë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<448>
Title:<https://www.koha.net/auto/102546/abt-volkswagen-t6-me-236-kuajfuqi-nje-furgon-i-jashtezakonshem/>
Content:<
Kompania e njohur gjermane që merret me modifikimin e veturave, ABT Sportsline, ka zgjeruar ofertën e saj me modelin e modifikuar T6 të Volkswagenit.
Kompania tani ofron paketën e re për versionin me boshtin e shkurt dhe të zgjatur të rrotave.
Motori dizel i këtij modeli (2.0-litër BiTDI) tani është me kapacitet prej 173 kW/236 kuajfuqi, transmeton Koha.net. Po ashtu, ndryshime ka pësuar edhe në eksterier – mbrojtësi i përparmë, maska e përparme me logon “ABT”, spoiler të pasmë mbi çati, etj.; si dhe në interier – pragjet me ndriçim, tepihët e rinj, etj.
Gjithashtu, ABT Sportsline për këtë Volkswagen T6 ka zgjedhur edhe amortizatorët e rinj dhe gypat e rinj të sistemin të shkarkimit të gazrave, si dhe set të ri të rrotave ABT nga alumini me diametër prej 19 ose 20-inç.

>
Index:<449>
Title:<https://www.koha.net/tech/102989/italia-mbyll-wikipedian-ne-shenje-proteste/>
Content:<
Wikipedia në Itali ka bllokuar lexuesit nga faqja e saj, në shenjë proteste për një ligj të Bashkimit Evropian rreth të drejtave të autorit në internet.
Kritikët kanë thënë se ligji, i cili pritet të votohet këtë javë, mund të ndalojë fotografitë me përmbajtje qesharake si dhe mund t’iu kërkojë platformave të pagujnë për qasje në lajme.
Vetë redaktorët kanë shkruar se “Wikipedia mund të jetë në rrezik të mbylljes”.
“Nëse propozimi miratohet, mund të jetë e pamundshme të shpërndahet ndonjë artikull i gazetave në rrjetet sociale apo të gjendet në kërkimet në internet, është thënë në njoftim.
Përdoruesve të faqes në gjuhën angleze nuk u është ndaluar përdorimi, mirëpo edhe atyre u është dërguar njoftimi dhe u është bërë thirrje për të kontaktuar me përfaqësuesit e tyre evropianë, para votimit.
Wikipedia është faqja e pestë me më së shumti trafik në internet, ka njoftuar faqja e të dhënave, Alexa.
Artikujt 11 dhe 13 janë kritikuar ashpër në kuadër të rregullave të reja.
Artikulli 13 është cilësuar shumë kontravers, pasi u kërkon faqeve të ashpërsojnë të drejtat e autorit, edhe kur publikohen nga vetë ata.
Kritikët besojnë se kjo do të nënkuptonte se të gjitha rrjetet sociale do të duhej të vërtetonin secilën përmbajtje të publikuar, detyrë pothuaje e pamundshme për përdoruesit.
>
Index:<450>
Title:<https://www.koha.net/tech/102971/facebook-mbyll-3-aplikacione/>
Content:<
Facebook-u po mbyll Moves, Hello dhe tbh, një treshe aplikacionesh që bleu në këto 4 vitet e fundit. Arsyeja është se asnjë nga këto aplikacione nuk u përhap në masë.
Nga këto, tbh mendohej se do të ishte shumë i suksesshëm. Bëhet fjalë për një rrjet social që i lejonte studentët që t’i shkruanin komplimente anonime njëri-tjetrit, transmeton tch.
Tbh ka pasur përditësime dhe madje shtoi edhe një opsion mesazhesh, por nuk ishte mjaftueshëm mesa duket.
Facebook-u ka thënë se mbyllja e këtyre aplikacioneve do të lejojë që t’i japë përparësi gjërave të tjera. “Vetëm duke bërë gabime ne mund të krijojmë eksperienca sociale të mrekullueshme për njerëzit”, shkruan Facebook-u në blogun e tij.
>
Index:<451>
Title:<https://www.koha.net/tech/102918/sony-terhiqet-nga-disa-tregje/>
Content:<
Kompania japoneze vazhdon të prodhojë telefona solidë, por e ka gjithnjë e më vështirë të mbajë hapin me pajisjet rivale nga prodhues të tjerë.
Tani sugjerohet se Sony Mobile po konsideron të braktisë disa tregje për të zvogëluar humbjet, transmeton ksp.
Llogaria e famshme evleaks, e cila ka një rezultat mjaft të respektuar kur janë në pyetje informatat, Sony Mobile planifikon të mbyllë operacionet dhe zyrat e saj në Lindjen e Mesme, Turqi dhe Afrikë deri në fund të vitit.
Kompania, sipas raporteve, do të marrë këtë vendim në tetor. Edhe pse telefonat e Sonyt nuk kanë më praninë masive si më parë, kompania ende ka një numër të madh të tifozëve, të cilët janë duke pritur për të blerë telefona të rinj.
Nëse këta tifozë bazohen në territoret nga të cilat do të largohet Sony, sipas evleaks, kjo me siguri se nuk do t’iu pëlqejë përdoruesve. Kjo do të thotë se vendimi i kompanisë ekskluzivisht ka karakter të biznesit, për të lënë tregjet dhe rajonet ku nuk fitojnë.
Mbetet të shihet nëse këto pohime do të realizohen dhe nëse Sony ka plane për të shkuar në disa tregje tjera në të ardhmen.
>
Index:<452>
Title:<https://www.koha.net/tech/102671/surface-phone-smartfoni-qe-shnderrohet-ne-laptop-dhe-video-loje/>
Content:<
Disa ditë më parë, është shfaqur pajisja me emrin kodues Andromeda e cila në fakt është telefoni Surface i palosshëm.
Në dhjetor të vitit të kaluar, David Breyer pati publikuar disa fotografi të kësaj pajisjeje, ndërsa tani përsëri Breyer ka publikuar fotografitë e reja i cili është bazuar në dy opsione të Surface Phonet, transmeton Koha.net. Pra, ky telefon mund të shndërrohet në laptop dhe video-lojë.

Fotografia e Breyerit nën opsionin për laptop shfaq tastierën QWERTY në pjesën e poshtme të ekranit, ndërsa në opsionin për video-lojë (gaming) te pjesa e poshtme e ekranit shfaqen butonat kontrollues të Xboxit dhe vide-loja shfaqet në pjesën e sipërme të ekranit.
Surface Phone pritet të lansohet dikur më vonë këtë vit sepse Microsofti është duke shikuar mundësinë që të dalë në treg me telefonat e palosshëm para Samsungut. Samsungu pritet të lansojë smartfonin e saj të palosshëm Galaxy X në Kongresin Botëror të Celularëve i cili do të mbahet vitin e ardhshëm në muajin shkurt.
>
Index:<453>
Title:<https://www.koha.net/tech/102698/vivo-lanson-smartfonin-e-ri-me-128-gb-memorie-te-brendshme/>
Content:<
Kompania e njohur kineze, Vivo, ka lansuar sot smartfonin e ri të quajtur Z1i, i cili është version i përditësuar i Z1. Versioni i ri vjen me tjetër procesor, më shumë memorie dhe kamerën më të mirë për ‘selfie’.
Vivo Z1i vjen me ekran 6.26-inç LCD me raport prej 19:9, procesor Snapdragon 636, 4 GB RAM memorie dhe 128 GB memorie të brendshme me mundësi zgjerimi deri në 256 GB përmes portit hibrid të SIM kartelës, transmeton Koha.net. Po ashtu, Z1i vjen edhe me kamerën kryesore prej 24 megapikselë dhe atë të përparme prej 16 megapikselë, si dhe do të punojë me baterinë prej 3,260 mAh dhe sistemin operativ FunTouch.
Gjithashtu, Vivo Z1i në tregun kinez kushton rreth 245 euro dhe është në dispozicion me ngjyrë të zezë dhe të kuqe. Nuk dihet ende nëse ky smartfon i ri do të jetë në dispozicion edhe për tregjet tjera.

>
Index:<454>
Title:<https://www.koha.net/tech/102959/instagrami-lanson-vecorine-e-re/>
Content:<
Rrjeti social i njohur për fotografi dhe shpërndarjen e videove, Instagram, ka lansuar një veçori të re.
Veçoria e re quhet “You’re All Caught Up”, transmeton Koha.net. Kjo veçori është e dizajnuar në atë mënyrë që t’i tregojë përdoruesve se kanë parë të gjitha postimet në 48 orët e fundit.
Deri tani, në Instagram kemi patur mundësinë që të shohim postimet në mënyrë kronologjike ku ishte e vështirë që të dimë se i kemi parë të gjitha përmbajtjet dhe falë veçorisë së re, kjo çështje tani është e rregulluar.
Instagrami thotë se nën mesazhin “You’re All Caught Up”, aplikacioni do të shfaqë postimet që tashmë janë parë si dhe postimet që janë më të vjetër se dy ditë.
Kjo veçori funksionon në të dy platformat: iOS dhe Android.
>
Index:<455>
Title:<https://www.koha.net/tech/102468/mberrijne-gondolat-autonome-te-printuara/>
Content:<
A do të lundrojnë në të ardhmen e afërt nëpër Venecie gondolat e printuara të cilat do të drejtohen nga makinat?
Gondolat e printuara autonome tingëllojnë paksa joromantike, edhe pse teknologjikisht kjo është shumë e avancuar. Një nga përvojat më romantike gjatë vizitës në Venecie është padyshim udhëtimi me gondola. Kjo vlen veçanërisht për periudhat kur në këtë qytet fotogjenik italian ka më pak turma njerëzish.
Nëse hipni në varkën e gjatë asimetrike, ju do të ndodheni në atraksionin kryesor turistik të këtij vendi. Tradita nënkupton që çiftet që hipin në gondolë duhet të puthen nën çdo urë për të mbetur përgjithmonë të dashuruar.
Kjo varkë e destinuar për lundrime në ujërat e cekëta drejtohet nga një gondolier profesionist dhe ai në mënyrë të sigurt i transporton udhëtarët nëpër kanale të shumta, por ekzistojnë shenja se në të ardhmen kjo punë do të kryhet krejtësisht nga robotët.. (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<456>
Title:<https://www.koha.net/tech/103181/keshtu-do-te-duket-iphone-2018-6-1-inc-dhe-iphone-x-i-ri/>
Content:<
Fotografitë e reja, të cilat janë shfaqur në internet sot, tregojnë se si mund të duken dy nga tre modelet e reja të iPhonet të cilat priten të lansohen këtë vit. Dizajni i këtyre dy modeleve në këto fotografi është i bazuar sipas informacioneve në lidhje me ta, të cilat janë shfaqur kohëve të fundit.
Këto fotografitë i ka publikuar uebfaqja NieuweMobiel.nl, dhe shfaqin pamjen e mundshme të iPhone X-it për vitin 2018 si dhe të modelit iPhone me ekran 6.1-inç LCD, transmeton Koha.net.

Apple për këtë vit planifikon të lansojë tri modele të reja të iPhonet: iPhone X 5.8-inç OLED (pasardhësi i iPhone X aktual), iPhone 6.1-inç me ekran LCD si dhe iPhone X Plus me ekran 6.5-inç OLED.
Siç mund të shohim nga fotografia, çmimi i ulët në modelin iPhone me ekran LCD do të arrihet duke hequr disa nga funksionet kryesore, si sistemin me dy kamera, përcjell Koha.net. Prerja (notch) e ekranit është ende e pranishme si dhe ekrani edge-to-edge pa skanerin për gishta.

Të tri telefonat e rinj iPhone 2018 pritet të lansohen në muajin shtator të këtij viti, ndërsa në treg do të jenë në dispozicion nga muaji tetor.
>
Index:<457>
Title:<https://www.koha.net/veshtrime/98973/in-memoriam-per-dy-legjenda-te-medha-futbolli-fadil-vokrri-dhe-tomsilav-zhidak/>
Content:<
Zhidak nuk ka qenë futbollist, por gazetar. Ai në karrierën e tij ka intervistuar legjenda si Johan Krojf, Sir Alex Fergusonin, Michael Platinin...me qindra lojtarë me famë botërore. Por për Fadil Vokrrin ka pasur një pasion të pakrahasueshëm: “Vokrri kur vërsulej me top drejt zonës së penalltisë ka pasur lëvizje që janë në kundërshtim me ligjet e fizikës. Për të ligjet e gravitacionit nuk vlenin. Nuk kishin mbrojtësit zgjidhje tjetër për t’ia ndalur topin pos faulimit!”, thoshte Zhidak për Vokrrin. Ai ka pasur shumë takime me Fadil Vokrrin. Më thoshte se si kur bisedonte me të kishte përzierje të kujtimeve nga koha kur ishte lojtar, dhe përshtypjen që Fadili i linte si njëri modest dhe miqësor. Dhe mbi të gjitha e fascinonte urtësia me të cilën Vokrri zhvillonte betejën, që Zhidak e quante “më të vështirë në karrierë”, atë për ta futur Kosovën në hartën evropiane dhe botërore të futbollit
Para disa ditësh me disa kolegë nga “Jutarnji Listi” i Kroacisë kujtonim ish-kolegun Tomislav Zhidak, i cili para pak më shumë se një viti kishte ndërruar jetë. Atë e kujtojmë sa herë që afrohet ndonjë ngjarje e madhe futbolli. Ka qenë pa dyshim një prej legjendave më të mëdha të gazetarisë sportive.
Disi nuk na duket as botërori në futboll njësoj pa Zhidakun. Zhidak ka qenë një njohës i shkëlqyeshëm i futbollit, një mjeshtër i jashtëzakonshëm i shkrimit dhe një tifoz i flakët e Dinamos së Zagrebit. Kolumnen e tij në faqen e fundit të shtojcës javore të shtunën në “Jutarnji List” e lexonin edhe ata që nuk e dinë as sa lojtarë janë në fushë në futboll e edhe tifozët e flaktë të Hajdukut të Splitit. Çfarë tifozi i Dinamos ishte dëshmojnë edhe faktet se ai kur Dinamo humbiste ndonjë lojë të rëndësishme, pasi me korrektësi shkruante tekstet, fillonte të qante me lot. Dhe në takimin e fundit që pata me të, disa muaj para vdekjes së tij, një pranë kolegëve të tjerë më tha: “Palokaj. Un kurrë në jetë nuk do ta përballoj dhimbjen që përjetova kur Fadil Vokrri nuk erdhi në Dinamo, por zgjodhi Partizanin”. Zhidak në karrierën e tij ka intervistuar legjenda si Johan Krojf, Sir Alex Fergusonin, Michael Platinin. Me qindra lojtarë me famë botërore. Por për Fadil Vokrrin ka pasur një pasion të pakrahasueshëm: “Vokrri kur vërsulej me top drejt zonës së penalltisë ka pasur lëvizje që janë në kundërshtim me ligjet e fizikës. Për të ligjet e gravitacionit nuk vlenin. Nuk kishin mbrojtësit zgjidhje tjetër për t’ia ndalur topin pos faulimit!”, thoshte Zhidak për Vokrrin. Ai ka pasur shumë takime me Fadil Vokrrin.
Më thoshte se si kur bisedonte me të kishte përzierje të kujtimeve nga koha kur ishte lojtar dhe përshtypjen që Fadili i linte si njëri modest dhe miqësor. Dhe mbi të gjitha e fascinonte urtësia me të cilën Vokrri zhvillonte betejën që Zhidak e quante “më të vështirë në karrierë”, atë për ta futur Kosovën në hartën evropiane dhe botërore të futbollit.
Për Fadil Vokrrin do të shkruhen shumë e shumë rreshta. Do ta kujtojnë si mik, si lojtar, por edhe për kontributin e tij për njohjen e futbollit të Kosovës në arenën ndërkombëtare. Ai pati meritat më të mëdha dhe më së paku bënte përpjekje që t’i njiheshin ato merita. E kam parë se si bisedonte edhe me politikanë të huaj. Nuk kërkonte ndihmë nga politika, por vetëm që shkaqet politike të mos e pengonin pavarësinë e futbollit kosovar dhe njohjen ndërkombëtare. Në këtë linjë ne, që me mundësitë modeste donim të ndihmonim në këtë drejtim, u thoshim zyrtarëve në Bruksel që të kenë kuptim dhe të ndihmojnë, sepse nuk ka ndodhur ajo që thonë në Serbi se “Kosova për shkaqe politike është bërë anëtare e FIFA-s dhe EUFA-s”, por e vërteta ka qenë se Kosova pikërisht për arsye politike ishte mbajtur aq gjatë jashtë atyre organizatave. Këtë e dinte mirë Vokrri.
Prandaj në këtë kolumnë nuk do të shkruaj vetë për Fadil Vokrrin. Në kujtim të tij dhe kolegut të ndjerë Tomislav Zhidak do ta ribotoj pjesërisht tekstin që në “Jutarnji List” e kishte shkruar Tomislav Zhidak pas bisedës me Fadil Vokrrin në “Jutarnji List” më 8 maj të vitit 2016:
Tash e tetë vjet Fadil Vokrri, legjenda më e madhe e futbollit kosovar, po e luan lojën më të vështirë të karrierës së tij. Para pesë ditësh Kosova në Kongresin në Budapest më në fund u pranua si anëtare e 55-të e barabartë e EUFA-s. Por që të martën Vokrri fluturon për në Meksiko City, ku do të bëjë përpjekje që …
Hasa në Vokrrin në Lubjanë ku ishte mysafir në hapjen e kampit kombëtar të futbollit në Brdo afër Kranjit, ku ai u takua edhe me njohësit e vjetër Zvonimir Boban dhe Davor Shuker. Ishte një takim i përzemërt, sepse zyrtarët e Federatës Kroate të futbollit gjithmonë shumë hapur e kanë mbështetur pavarësinë futbollistike të Kosovës.
Vokrri: “Kemi pritur shumë gjatë dhe kemi luftuar shumë për pavarësinë futbollistike. Loja është kah fundi dhe vetëm duhet të na njohë edhe FIFA, që më në fund të marrim frymë pak dhe ta jetojmë futbollin pa strese”, na thotë Vokrri, ish- futbollist i Prishtinës dhe Partizanit.
Më kujtohet dita kur për shkak të tij shkoja në Prishtinë. Ishte në shënjestër të Dinamos. Megjithatë, ai vendosi për Partizanin, i cili në atë kohë ishte skuadër më tërheqëse. Më kujtohet edhe intervista me të buzë Liqenit të Batllavës afër Prishtinës. Më kujtohet edhe show i atëhershëm i Qiro Blazheviqit në Hotel Grand.
Pas Kongresit në Budapest serbët janë ngritur në këmbë. Lamentojnë se kinse është shkelur statusi i EUFA-s, sipas të cilit vetëm anëtarët e OKB-së mund të jenë anëtarë në këtë federatë e jo ato që nuk janë të pranuar nga OKB-ja. Federata e Serbisë e ka parë se është duke humbur edhe një luftë. A ka pritur Vokrri një reagim të tillë aq të ashpër nga Beogradi?
Vokrri: „Kamë paramenduar se do të kundërshtojnë dhe lobojnë kundër pranimit tonë në UEFA, por nuk kamë pritur reagime aq të ashpra. Por ata më së miri e dinë se pse me aq mllef e kanë pritur fitoren e vizionit tonë. Sporti, e në veçanti futbolli, janë shumë të rëndësishëm për secilin popull. Prandaj është edhe e kuptueshme se pse ky vendim për pranim në UEFA ka shkaktuar aq shumë eufori në Kosovë dhe pse kjo e ka çartur Beogradin”.
A do të ftohen serbët me pasaportë të Kosovës në reprezentacion?
Vokrri: “Nëse do ta meritojnë të gjithë qytetarët e Kosovës do të ftohen, pa marrë parasysh përkatësinë etnike. Në këtë kuptim asnjë diskriminim i çfarëdo lloji nuk do të ketë shans”, thotë kategorikisht presidenti i Federatës kosovare të Futbollit.
Serbët dhe rusët haptas kanë kundërshtuar pranimin futbollistik të Kosovës, apo siç e quajnë serbët “Republika e vetëshpallur e Kosovës”. Për ta Kosova është oazë e separatizmit dhe e vlerësojnë si evropiane të rendit të dytë. Por nëse me shërben mirë mendja, ashtu ata kishin luftuar edhe kur Kroacia, pas largimit nga Jugosllavia, donte të luante ndeshjen e parë ndërkombëtare..
A kanë votuar në favor të Kosovës të gjitha federatat nga ish- Jugosllavia, me përjashtim të Serbisë?
Vokrri: “Votimi ka qenë i fshehtë, por ma merr mendja se kanë votuar. Faleminderit të gjithë atyre që ishin për ne, faleminderit edhe atyre që ishin kundër nesh, kjo tashmë nuk është e rëndësishme, vizioni ynë u bë i prekshëm, i vërtetë dhe fitoj, kështu që ne jemi brenda”.

Nëse Gjibraltari, një “grumbull gurësh” nën protektoratin britanik mund të jetë anëtar, pse jo edhe Kosova, e cila është në zemër të Evropës, e rrethuar me fqinjë grabitqarë. Serbia e konsideron si “zemër të serbizmit”, Shqipëria si provincë të saj, ndërsa Maqedonia ia ka frikën. E ai popull i Kosovës ka të drejtë të shprehet edhe në futboll, ata janë evropian dhe si të tillë kanë të drejtë të plotë në pavarësi.
Kërcënimet e presidentit të Federatës serbe, Tomislav Karagjiq, se më njohjen e Kosovës do të hapet “kutia e Pandorës” janë qesharake dhe janë vrtëm alibi të një presidenti të paaftë. Në atë kuptim Fadil Vokrri në mënyrë diskrete e ka bërë shumicën e punës së tij, pa zhurmë mediale. As tash, kur po vlon java e fundit e një misioni të madh të Kosovës, nuk do konflikte. Fjala e tij “faleminderit të gjithëve që ishin për ne, por edhe atyre që votuan kundër nesh” është pasqyrë e një njeriut të zgjuar, i cili dëshiron të mbyllë frontet dhe t’i përkushtohet futbollit të pastër. Pas Meksiko Cityt tani shkon në Lens për të parë se si luajnë për të “tanët kundër të tanëve” (Shqipëria-Zvicra)
Vokrri: “Puna jonë e ardhshme që duhet kryer është kjo. Por pasi Evropa na ka pranuar dhe ka treguar simpati të mëdha për vuajtjet tona, gjithçka është më e thjeshtë. Izolimi i padurueshëm në të cilin kemi jetuar që nga shpërbërja e ish- Jugosllavisë ishte pengesa më e madhe. Tash edhe kësaj i ka ardhur fundi”.
© KOHA. Të gjitha të drejtat janë të rezervuara.

Komentet


Lulzim Agai20/06/2018 10:44
Ju pergezoj Z.ri Palokaj per kontributin e Juaj.
Ju i hodhet nje drite te re personalitetit te ndritshem te Vokrrit, duke e treguar vecantine e tij permes kendveshtrimit te nje gazetari dhe futbolldashesi te madh.




Driton Bakija Gjakove19/06/2018 15:29
Shkrim shume i mire.




Syla*14/06/2018 10:11
Duhet panu realitetin: Vokrri ka qen futbollist i mire. Ka kontribu ne pranimin ne FIFAe UEFA etj etj ama e meta e ti e madhe duhet te pranohet se shume pak ka rekrutu lojtar ne klubbet ku mund te perfitoheshin para te medha. 



Shto koment





Posto
</form>


>
Index:<458>
Title:<https://www.koha.net/veshtrime/97621/nuk-mund-te-llogaritet-ne-moral-te-politikaneve-per-te-mbrojtur-parate-e-taksapaguesve/>
Content:<
Keqpërdorimin e parave të taksapaguesve në Kosovë nuk mund ta parandalojë asnjë thirrje në moral dhe etikë e politikanëve, por vetëm sistemi që e pengon dhe sanksionon një gjë të tillë. Kjo vlen edhe për manipulimin shokues me mëditjet për udhëtime jashtë tash e 15 vjet. “Mundësia krijon keqpërdoruesin”, thotë një fjalë. Është shokuese që për udhëtime në Shqipëri politikanët dhe zyrtarët kosovarë të kenë mëditje më të mëdha sesa për udhëtime në Bruksel. Këto mëditje UNIMK-u i ka kurdisur për nevoja të stafit të vet dhe me shumë dëshirë i ka kopjuar elita politike e Kosovës për t’i keqpërdorur. Ku patën mundësi, keqpërdorime të tilla bënë edhe deputetët e Parlamentit Evropian
Çfarë është mëditja? Ajo është një shumë e mjeteve financiare që u jepet zyrtarëve apo edhe punonjësve të kompanive private kur udhëtojnë jashtë shtetit të tyre, apo edhe vendbanimit, për të kryer punë në emër të punëdhënësit, e me to i mbulojnë shpenzimet e ushqimit dhe disa shpenzime të tjera. Por në disa raste mëditjet kuptohen si mundësi për të pasur të ardhura shtesë, krahas rrogës që kanë.
Dhe shpesh ndodh edhe manipulimi me mëditje, nëse ekziston një mundësi për manipulim. Kështu duket se ka ndodhur në Kosovë në 15 vjetët e fundit, siç ka sqaruar “Koha Ditore” në mënyrë të detajuar në numrin e së dielës para një jave. Nuk ka asnjë sqarim tjetër pse qeveritë e Kosovës, të gjitha deri tash, me mbështetje të madhe të të gjitha partive politike, kanë lejuar që të mbetet në fuqi një rregullore e UNMIK-ut për mëditje, pos interesit që kjo të keqpërdoret për përfitime të tyre personale.
Nuk është fshehtësi se thirrja në çfarëdo roli të UNMIK-ut automatikisht është mohim i shtetësisë së Kosovës. Dhe si rrjedhojë kushdo që dëshiron përforcimin e identitetit të Kosovës si shtet duhet të insistojë se UNMIK-u ishte një qeverisje e përkohshme, ndërkombëtare, për të cilën nuk ka më nevojë në Kosovë, prej kur Kosova është bërë shtet. Por kjo puna me mëditjet është dëshmi se si kur është në interesin e tyre personal politikanët e Kosovës nuk kanë asgjë kundër rregulloreve të UNMIK-ut.
Nuk ka asnjë problem që ata të cilët në emër të shtetit udhëtojnë jashtë të kenë të mbuluara të gjitha shpenzimet dhe të kenë mëditje të cilat u sigurojnë një qëndrim dinjitoz në ato udhëtime kur përfaqësojnë shtetin. Por në Bruksel janë të shokuar kur dëgjojnë se për udhëtime në Shqipëri zyrtarët kosovarë marrin mëditje të njëjta sikur kur udhëtojnë në Bruksel. Zakonisht mëditjen caktohen në bazë të standardit dhe çmimeve në vendin të cilin e vizitojnë. Dhe nuk ka dyshim se diku rreth 200 euro mund të jenë pak a shumë çmim real, nëse jo edhe i vogël, për Brukselin nëse nga ato para duhet paguar edhe fjetjen në hotel. Por kjo kurrsesi nuk mund të vlejë për udhëtime në Shqipëri. Për krahasim, sipas vendimeve të Qeverisë në Kroaci, ku rroga mesatare është shumë më e madhe se në Kosovë dhe ku bruto prodhimi i brendshëm është shumëfish më i lartë, mëditjet për Belgjikë janë 70 euro në ditë, ndërsa për Shqipëri 35 euro. Këtu nuk llogaritet çmimi i akomodimit në hotel për të cilin caktohet një maksimum. Dhe realisht 70 euro në Belgjikë vlejnë në ditë sa edhe 35 euro në Shqipëri. Si ndodh atëherë që zyrtarët kosovarë të kenë mëditje për Shqipëri sa edhe për Bruksel. Ndodh sepse kështu na paska vendosur UNMIK-u.
Pa dashur që të akuzojmë direkt dikë në sistemin e OKB-së mund të themi se UNMIK-u i ka shikuar interesat e personelit të tyre. Pse të mos marrin edhe mëditje kur nga Kosova shkojnë në Shqipëri apo Maqedoni. Dhe këtë me dëshirë e kanë kopjuar edhe qeveritë e Kosovës. Kemi dëgjuar nganjëherë privatisht nga politikanët e Shqipërisë sesi gjatë ditëve të vikendit marrin ftesa për të pirë një kafe nga kolegët kosovarë. Takohen me ta, bëjnë foto, ato postohen në faqet e rrjeteve sociale si takime zyrtare gjatë vizitës zyrtare në Tiranë, dhe kështu arsyetohen edhe mëditjet, ndonëse praktikisht ka qenë një vikend i këndshëm me familje në Shqipëri. Dhe nga vizita të tilla janë kthyer me më shumë para sesa që kanë shkuar.
Tash në Kosovë dëgjohen thirrje që kjo të ndryshojë sa më shpejt, në mënyrë që të mos ketë keqpërdorime të mëditjeve për të shfrytëzuar paratë e taksapaguesve, të cilat do të ishin të mirëpritura në raste shumë më të nevojshme si shëndetësia, shkollimi apo diçka tjetër.
Keqpërdorimin e parave të taksapaguesve në Kosovë nuk mund ta parandalojë asnjë thirrje në moral dhe etikë të politikanëve, por vetëm sistemi që e pengon dhe sanksionon një gjë të tillë. Kjo vlen edhe për manipulimin shokues me mëditjet për udhëtime jashtë tash e 15 vjet. “Mundësia krijon keqpërdoruesin”- thotë një fjalë. Është shokuese që për udhëtime në Shqipëri politikanët dhe zyrtarët kosovarë te kenë mëditje më të mëdha sesa për udhëtime në Bruksel. Këto mëditje UNIMK-u i ka kurdisur për nevoja të stafit të vet dhe me shumë dëshirë i ka kopjuar elita politike e Kosovës për t’i keqpërdorur. Kur patën mundësi, keqpërdorime të tilla bënë edhe deputetët e Parlamentit Evropian.
Në Parlamentin Evropian deputetët marrin diku rreth 300 euro në ditë si mëditje, qoftë gjatë javës kur takimet zhvillohen në Bruksel apo në Strasbourg. Me to ata mund të paguajnë akomodimin dhe ushqimin ditor. As në Bruksel e as në Strasbourg nuk i shpenzojnë të gjitha, kështu që shpesh këto mëditje edhe për deputetët e Parlamentit Evropian janë sikur një shtesë në të ardhurat e tyre. Ekziston një kusht që duhet ta plotësojnë. Duhet të nënshkruhen në listë se kanë marrë pjesë në seanca të Parlamentit apo komisioneve. Nëse një ditë nuk kanë marrë pjesë nuk kanë të drejtë në mëditje. Dhe kjo ka bërë që të ketë raste që dikush të nënshkruhet për kolegët. Ka pasur raste edhe kur të enjteve (ditën e fundit të seancave)në orët e hershme të mëngjesit të shihen deputetë edhe nga shtetet e pasura, si Gjermania apo Britania, që vijnë në Parlament me valixhe, nënshkruhen në listë dhe shkojnë në shëtitje, por e marrin mëditjen për atë ditë. Pra, sa rroga prej rreth 8000 eurosh në muaj, as përfitimet e tjera, nuk i kanë parandaluar që të keqpërdorin mëditjet në interes personal. Asnjë ndjenjë e tyre morale nuk i ka penguar ta bëjnë një mashtrim të tillë, derisa nuk është ndërruar sistemi i cili nuk i lejon që ta bëjnë një gjë të tillë dhe derisa mediat nuk i kanë vënë në shtyllën e turpit.
Pse politikanët në Kosovë e kanë keqpërdorur aq paranë publike? Sepse kanë pasur mundësi dhe nuk janë sanksionuar asnjëherë për një gjë të tillë. Dhe kjo do të vazhdojë derisa të mos ketë pasoja për këtë.
Mëditjet, rolet nëpër bordet mbikëqyrëse, pagesa e dyfishtë e shpenzimeve, janë shpesh përfitime në zonën e zymtë publike. Në to mendohet kur thonë se “rrogat nuk janë aq të mëdha, por të ardhurat janë shumë të mëdha”, sepse përmes keqpërdorimeve të tilla shpesh sigurojnë gati edhe një rrogë të dytë. “Hajt se paguan shteti”, është një thënie me të cilën e arsyetojnë sikur shteti të jetë i dikujt tjetër. Dhe këto keqpërdorime në fakt tregojnë më së miri se sa shpërfillës ata janë edhe ndaj shtetit, edhe ndaj popullit në emër të të cilit flasin.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<459>
Title:<https://www.koha.net/veshtrime/96157/shqiperia-ia-zvogeloi-vetes-gjasat-per-date-te-negociatave-me-be-ne/>
Content:<
Shqiptarët tepër herët janë gëzuar me rekomandimin e Komisionit Evropian për nisjen e negociatave të anëtarësimit me BE-në. Pak janë marrë me analiza e më shumë me fushata se kush ka merita për këtë. Ka shumë arsye pse Shqipëria nuk ka gjasa të mira që në fund të qershorit të ketë vendim nga Këshilli Evropian për hapjen e negociatave. Shumë prej tyre nuk kanë të bëjnë në mënyrë direkte me Shqipërinë. Por sikur të kishte më shumë kujdes, dëshirë dhe patriotizëm të vërtetë nga forcat politike në Shqipëri, pozita dhe opozita, gjasat do të ishin më të mira. Tash e vetmja mundësi që Shqipëria të ketë një dritare shprese është nëse Maqedonia e zgjidh kontestin e emrit me Greqinë dhe BE-ja i jep asaj datën e pritur 8 vjet, e nga kjo mund të përfitojë edhe Shqipëria
Si duhet të sillet një opozitë që ia do të mirën vendit? Duhet të jetë kritike ndaj qeverisë brenda shtetit dhe të mbrojë interesin e shtetit jashtë. Nuk duhet që për inat të qeverisë t’i gëzohet dështimit të shtetit. Kjo vlen sidomos për vendet që janë në proces të integrimit në Bashkimin Evropian. Zakonisht në vendet e tilla ka konsensus rreth qëllimit të përbashkët, që është edhe interes vital kombëtar, dhe si pasojë koordinohen edhe veprimet e përbashkëta. Duke pasur parasysh se në BE, sikur edhe në shtetet anëtare, vendimet politike shpesh varen edhe nga interesat e partive politike, është e domosdoshme që një vend i cili dëshiron anëtarësim në BE të ketë mbështetje të gjerë nga spektri politik evropian dhe ai në vendet anëtare.
“Ne kemi problem mes vete në vend, por kemi konsensus kombëtar rreth anëtarësimit në BE. Tash kur ne largohemi nga pushteti kërkojmë nga ju që me qeverinë e ardhshme, që është kundërshtar yni politik në rrafshin nacional, të bashkëpunoni edhe më shumë sesa me ne”, kishte thënë në vitin 2004 kryeministri atëherë në largim i Kroacisë, Ivica Raçan.
Por Kroacia mbeti ndër vendet e rralla ku konsensusi për anëtarësim në BE dhe lobimi për arritjen e këtij qëllimi u bënë nga të dy partitë e mëdha, socialdemokratët nga qendra e majtë dhe konservatorët e HDZ-së nga ajo e djathtë. Kjo nuk ishte arsyeja e vetme pse vetëm Kroacia deri tash ka arritur të përmbyllë ciklin e plotë dhe të bëhet anëtare e BE-së para 5 vjetësh, por gjithsesi kjo ka ndihmuar. E për qërim hesapesh në fushëbetejën politike partitë kryesore në Kroaci kanë gjetur tema të tjera, më afër qytetarëve. Në procesin e anëtarësimit të Kroacisë në BE janë ndërruar hiç më pak se gjashtë qeveri.
Shqipëria ka qenë një shembull i kundërt. Grindjet e brendshme politike janë bartur shpesh në fushën e integrimeve evropiane. Madje ka pasur raste kur Brukseli, dhe disa kryeqytete të tjera në BE, janë bërë adresë e ankesave të opozitës ndaj Qeverisë dhe shpesh edhe me kërkesa që të mos ketë lëvizje pozitive për shtetin derisa “ata” të jenë në Qeveri. Kjo ka bërë që Shqipëria të jetë aq prapa edhe rajonit në këtë proces, duke lënë prapa vetëm vendet që nuk e kanë të përmbushur ende shtetësinë si Kosova dhe Bosnjë-Hercegovina.
Nuk ka ndryshuar shumë në Shqipëri as tash kur ka pasur gjasa që, duke respektuar rekomandimin e Komisionit Evropian, vendet anëtare të BE-së në takimin e radhës të Këshillit Evropian më 28 dhe 29 qershor t’i japin Shqipërisë një datë për nisjen e negociatave. Përderisa Qeveria bën çmos që t’i bindë të gjitha vendet anëtare se Shqipëria e meriton një vendim të tillë, opozita sikur i gëzohet mundësisë që kjo ndoshta të mos ndodhë. Dhe pastaj këtë ta shfrytëzojë në betejën e brendshme politike dhe jo vetëm politike.
Pa dyshim se gjithmonë përgjegjësinë për dështime dhe meritat për sukses i ka ai që është në pushtet. Dhe për dështimin eventual që Shqipëria të mos e marrë datën e negociatave tash nuk duhet fajësuar opozitën. Por PD-ja e Lulzim Basha kanë mundur të ndihmojnë më shumë, sidomos duke e ditur se PD-ja është pjesë e familjes më të madhe politike në Evropë, EPP-së. Nuk kemi ndonjë dëshmi që PD-ja të ketë kërkuar seriozisht nga partnerët e saj në EPP që Shqipërisë t’i japin datën. Të ketë kërkuar që të mos i marrin grindjet e brendshme politike si arsyetim për ta dënuar një shtet dhe një komb duke mos i dhënë një datë, të cilën krahasuar me vendet që tashmë negociojnë si Mali i Zi dhe Serbia pa dyshim e meriton.
Por edhe Qeveria, e sidomos kryeministri Rama, kanë mundur më mirë ta bëjnë punën e tyre. Është dashur me kohë ta kishin të qartë se as mediat e as parlamentet në vendet kyç të BE-së nuk funksionojnë sikur në Shqipëri. Shembulli më i mirë sesi kanë bërë gabime është qasja ndaj Gjermanisë, shtetit pa dyshim kryesor në vendimmarrjen e BE-së. Është dashur ta kenë ditur në Shqipëri se takimet e kryeministrit Rama dhe “fotooportunitetet” me kancelaren Merkel nuk mjaftojnë për të siguruar vendime pozitive, edhe pse ato ndihmojnë në ndërtimin e një imazhi tek publiku. Është dashur ta kenë ditur se kur një shef i Komisionit të Bundestagut Gjerman, Gunther Kirchbaum, për marrëdhënie me BE shpreh një qëndrim rreth Shqipërisë, kjo ka peshë, edhe pse mediat nga Shqipëria mund të sjellin artikuj kundër tij me fyerje sikur bëjnë edhe për kundërshtarët në vend. Në Gjermani nuk mund të ndodhë që kancelarja t’i ngrejë veshin një deputeti nga partia e saj dhe të vendosë vetë. Në Sofje, Merkel e konfirmoi edhe një herë se për vendimin për Shqipërinë dhe datën e nisjes së negociatave duhet të vendosë ajo në bashkëpunim me Bundestagun. Pra, nëse Kirchbaum do të jetë kundër në emër të komisionit në krye të të cilit është, atëherë Merkel nuk do të ketë mandate që të mbështetë një vendim të tillë për Shqipërinë. Kur kësaj i shtohet se as në Holandë, Francë dhe Belgjikë nuk ka në këtë moment gatishmëri që Shqipërisë t’i jepet data e nisjes së negociatave, atëherë mund të vijmë në përfundim se gjasat janë shumë të vogla që edhe Shqipëria të ketë dyert e hapura për nisjen e negociatave.
Shqiptarët tepër herët janë gëzuar me rekomandimin e Komisionit Evropian për nisjen e negociatave të anëtarësimit me BE-në. Pak janë marrë me analiza e më shumë me fushata se kush ka merita për këtë. Ka shumë arsye pse Shqipëria nuk ka gjasa të mira që në fund të qershorit të ketë vendim nga Këshilli Evropian për hapjen e negociatave. Shumë prej tyre nuk kanë të bëjnë në mënyrë direkte me Shqipërinë. Por sikur të kishte më shumë kujdes, dëshirë dhe patriotizëm të vërtetë nga forcat politike në Shqipëri, pozita dhe opozita, gjasat do të ishin më të mira. Tash e vetmja mundësi që Shqipëria të ketë një dritare shprese është nëse Maqedonia e zgjidh kontestin e emrit me Greqinë dhe BE-ja i jep asaj datën e pritur 8 vjet, e nga kjo mund të përfitojë edhe Shqipëria.
Ata që janë kundër një vendimi pozitiv për Shqipërinë, disa për shkak se mendojnë se ka shumë korrupsion dhe lidhje të politikës me krimin, disa pse u pengon anëtarësia e Shqipërisë në Organizatën e Konferencës Islamike, e disa pse thjesht janë kundër secilit vendim pozitiv në procesin e zgjerimit, nuk shohin nevojë t’u arsyetohen shqiptarëve por vetëm holandezëve, gjermanëve apo francezëve, dy të tretat e të cilëve janë edhe ashtu kundër zgjerimit të BE-së. Rastet e humbura janë humbje për tërë vendin dhe nuk përfiton në një afat të gjatë as opozita. Sepse qeveritë do të shkojnë e vijnë e procesi do të vazhdojë, duke qenë, për fat të keq, për Shqipërinë shumë i gjatë. Për këtë askush nuk do të duhej t’i gëzohej humbjes së edhe një rasti që duket se do të ndodhë në fund të muajt qershor në Samitin e Brukselit.

© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<460>
Title:<https://www.koha.net/veshtrime/94766/samiti-i-sofjes-konfirmoi-te-vertetat-e-hidhura-se-ska-pershpejtim-te-integrimit-ne-be-per-rajonin/>
Content:<
Kur presidenti francez, Macron, është aq i ashpër ndaj zgjerimit, kur kancelarja gjermane, Merkel, është shumë e rezervuar, kur Holanda si shtet shumë i rëndësishëm ka aq shumë aversion ndaj përmendjes së zgjerimit të BE-së, kur skepticizëm ndaj zgjerimit ka edhe në Belgjikë e Danimarkë, atëherë është vështirë të besohet se mund të ndodhë ndonjë kthesë pozitive në këtë proces që do ta përshpejtonte atë. Pa marrë parasysh se cili është qëndrimi i institucioneve në Bruksel, Komisionit dhe Parlamentit, ky është një proces ku vendosin shtetet anëtare dhe atë me konsensus. E te shtetet anëtare nuk ka entuziazëm, dhe kjo u pa shumë qartë në Samitin e Sofjes.
Javën që shkoi në Sofje të Bullgarisë u zhvillua një samit i BE-së dhe i vendeve të Ballkanit Perëndimor, i cili ishte paramenduar që të shërbejë si inkurajim për vendet e rajonit që të ecin me një dinamikë më të shpejtë drejt integrimit në Bashkimin Evropian. Ishte gjithsesi një ide e mirë me qëllim fisnik nga ana e kryeministrit të Bullgarisë, Bojko Borisov, e mbështetur edhe nga presidenti i Këshillit Evropian, Donald Tusk, dhe Komisionit Evropian, Jean Claude Juncker.
Nëse lëmë anash problemet rreth pjesëmarrjes së Kosovës në këtë samit joformal, atëherë duhet të themi se porosia nga ai nuk ishte edhe aq inkurajuese. Madje ishte një përballje me një të vërtetë të hidhur se për shtetet kryesore të BE-së, të cilat edhe vendosin, procesi i zgjerimit nuk bën të përshpejtohet e madje paralajmëruan se ai mund të ngadalësohet edhe më shumë sepse, siç u shpreh presidenti i Francës, në të kaluarën është menduar tepër shumë për zgjerim dhe prandaj BE-ja ka ardhur këtu ku është.
Samiti i Sofjes pra kësaj radhe nuk ishte për zgjerimin e BE-së, por më shumë për çështje si konektiviteti, zhvillimi digjital, migracioni, reformat dhe çështje e tjera, të cilat duhet të avancohen në rajon në mënyrë që ai të afrohet me BE-në. Dëgjuam porosi se pa zhvillim ekonomik do të jetë vështirë që vendet e rajonit të Ballkanit të afrohen me BE-në, dhe të bëhen të pranueshme për qytetarët e BE-së. Edhe vetë kryeministri i Bullgarisë, Bojko Borisov, në një konferencë në Sofje në prag të samitit ka përmendur si shembull se të gjitha gjashtë shtetet e rajonit të Ballkanit Perëndimor së bashku nuk e kanë nivelin e Bruto Prodhimit të Brendshëm sa i ka Sllovakia vetëm. E Sllovakia për nga GDP-ja është po ashtu nën mesataren e BE-së, ndërkohë që Bullgaria vazhdon të jetë shteti më i varfër i unionit, edhe më shumë se dhjetë vjet sa ka si anëtar i BE-së. Por edhe si më e varfra në BE Bullgaria është shumë, shumë para vendeve të rajonit të Ballkanit Perëndimor.
Kur në Ballkan mendojnë se BE-ja do t’i pranojë së shpejti edhe 6 shtetet që duan anëtarësim, pasi që i kanë pranuar edhe Bullgarinë e Rumaninë duhet të mendojnë se në shtetet e pasura të BE-së ka një shkollë tjetër të të menduarit: “i kemi pranuar këta si të varfër, të papërgatitur, por e kemi nxjerrë mësimin dhe nuk do ta përsërisim më gabimin”. Kjo mund të jetë edhe një prej arsyeve pse ka aq shumë vonesa në procesin e zgjerimit të BE-së.
Se sa ka ngecur procesi i zgjerimit të BE-së dhe si ka dalë ai në plan të dytë krahasuar me periudhën e para 15 vjetëve ka përkujtuar në Sofje kryeministri i Kroacisë, Andrej Plenkoviq. Ai ka rikujtuar se kur ishte zhvilluar Samiti i Selanikut në vitin 2003, vetëm një muaj pas nënshkrimit të Traktatit të anëtarësimit të 10 anëtarëve të ri në BE, një muaj pasi Kroacia kishte aplikuar për anëtarësim, ishte ideja që takime të tilla të zhvillohen çdo 3 vjet, por deri më tash nuk ka pasur asnjë të tillë prandaj edhe ky i sotmi në Sofje ka rëndësinë e veçantë. Plenkoviq ka paralajmëruar se Kroacia gjatë kryesimit të saj të BE-së në pjesën e parë të vitit 2020 do të zhvillojë një samit të tillë. Edhe ai ka bërë thirrje për BE-në që të jetë më e qartë rreth zgjerimit, por edhe për vendet që kufizojnë me Ballkanin Perëndimor, e këtu është edhe Kroacia, të ngritin më shumë zërin në favor të vendeve të rajonit.
Teksti i deklaratës së përbashkët që u miratua në këtë samit, së pari nga liderët e 28 shteteve anëtare e më pas të mbështetet edhe nga “partnerët e Ballkanit Perëndimor” ishte dakorduar kohë më parë në Bruksel në takimet e përfaqësuesve të përhershëm të vendeve anëtare.
“Ne, liderët e Bashkimit Evropian dhe të shteteve të saj anëtare, në konsultim me partnerët tanë nga Ballkani Perëndimor dhe në prani të hisedarëve relevantë rajonalë, sot kemi konkluduar si vijon: BE-ja mirëpret përkushtimin e përbashkët të partnerëve nga Ballkani Perëndimor ndaj vlerave dhe parimeve evropiane, dhe vizionit për një Evropë të fortë, stabile dhe të bashkuar, të përforcuar nga lidhjet tona historike, kulturore dhe gjeografike, dhe nga interesat tona të përbashkëta politike, të sigurisë dhe ekonomike”, thuhet në këtë deklaratë.
“Duke rikujtuar Samitin e Selanikut të vitit 2003, BE-ja ripërsërit mbështetjen e parezervë për perspektivën evropiane të Ballkanit Perëndimor. Duke ndërtuar mbi progresin e arritur deri më tash, partnerët nga Ballkani Perëndimor kanë ripërsëritur përkushtimin për perspektivën evropiane si zgjidhje e tyre e prerë strategjike, për të përforcuar përpjekjet e tyre dhe mbështetjen e ndërsjellë. Kredibiliteti i këtyre përpjekjeve varet nga komunikimi i qartë publik”, thuhet më tej. Por nuk ka asnjë element inkurajues se politika e BE-së do të ndryshojë karshi zgjerimit dhe kjo u pa në Sofje edhe nga porositë e presidentit të Francës, Emanuel Macron, kancelares gjermane, Merkel, kryeministrave të Holandës dhe Belgjikës. Të gjithë ata duan lidhje më të forta me rajonin, angazhim më të madh të BE-së në rajon dhe rritje edhe të asistencës ekonomike. Por jo edhe që ato shtete së shpejti të bëhen anëtare të BE-së. Madje Macron ka bërë ftesë që të kihet kujdes me procesin e zgjerimit dhe të pritet që edhe vendet e rajonit të kryejnë reformat, por edhe BE-ja të thellojë reformat e veta para se të mendojë të zgjerohet.
“Un jam për të lidhur Ballkanin Perëndimor me Evropën. Me shumë kujdes dhe vëmendje duhet shikuar çdo zgjerim. Negociatat, të cilat po zhvillohen duhet vazhduar, duhet ndihmuar vendeve të cilat bëjnë reforma dhe avancojnë drejt BE-së, dhe kjo është edhe zgjedhja ime strategjike. Por nuk jam në favor të kësaj para se të kemi të gjitha garancitë dhe para reformave të cilat do të mundësonin thellimin dhe funksionimi më të mirë të Bashkimit Evropian, në mënyrë që të shkohet më pas drejt zgjerimit”, ka thënë Macron.
“Në 15 vjetët e fundit është dëshmuar se ka qenë gabim që gjithmonë të mendohet në zgjerim. Nuk do t’u bëjmë shërbim as shteteve që janë kandidate për anëtarësim e as vetvetes me mekanizma që nuk kanë rregulla, dhe i cili shkon gjithmonë drejt zgjerimit. Un jam në favor që të rrisim dialogun strategjik me Ballkanin Perëndimor, që të ndjekim për së afërmi, reformat që po bëhen dhe i inkurajojmë, por pa lëshime dhe pa hipokrizi”, ka thënë presidenti i Francës.
Kundër afateve në procesin e zgjerimit është shprehur edhe kancelarja gjermane, Angela Merkel. E pyetur se a është afati i anëtarësimit të disa vendeve kandidate në BE deri në vitin 2025, ajo ka thënë se një gjë e tillë nuk është reale dhe se datat nuk duhet të jenë në fokus, por reformat, sikur edhe zgjidhja e kontesteve kufitare mes vendeve të rajonit.
“Unë nuk besoj në këtë datë si qëllim, sepse fjala është për zgjerimin, i cili është i bazuar në progres në çështje e jo që ka ndonjë afat kohor në horizont. Me rëndësi është se çfarë është arritur deri më tash në forcimin e sundimit të ligjit, sa kanë arritur në luftë kundër korrupsionit, cilat janë kornizat e tjera të kushteve, si për shembull mospajtimet rreth kufijve. Siç shohim edhe Sllovenia e Kroacia, dy anëtare të BE-së, ende vazhdojnë të flasin për kufijtë e tyre sot dhe ne nuk duam që kjo të ndodhë përsëri në të ardhmen”, ka thënë Merkel. Në këtë drejtim ajo ka nënvizuar se “Ishte një lajm shumë i mirë arritja e zgjidhjes për demarkacionin e kufirit mes Kosovës dhe Malit të Zi”. “Procesi duhet të bazohet në rregulla, kushtet duhet të përmbushen e jo të japim korniza kohore, por përmbushja e kushteve duhet të jetë faktori i cili vendos edhe për shpejtësinë pastaj”, ka thënë kancelarja gjermane.
Kur presidenti francez, Macron, është aq i ashpër ndaj zgjerimit, kur kancelarja gjermane, Merkel, është shumë e rezervuar, kur Holanda si shtet shumë i rëndësishëm ka aq shumë aversion ndaj përmendjes së zgjerimit të BE-së, kur skepticizëm ndaj zgjerimit ka edhe në Belgjikë e Danimarkë, atëherë është vështirë të besohet se mund të ndodhë ndonjë kthesë pozitive në këtë proces që do ta përshpejtonte atë. Pa marrë parasysh se cili është qëndrimi i institucioneve në Bruksel, Komisionit dhe Parlamentit, ky është një proces ku vendosin shtetet anëtare dhe atë me konsensus. E te shtetet anëtare nuk ka entuziazëm dhe kjo u pa shumë qartë në Samitin e Sofjes.
Kësaj duhet shtuar edhe faktin se në shtetet kryesore të BE-së mbi 60 për qind e qytetarëve janë kundër zgjerimit të Bashkimit Evropian. Ndoshta, siç ka thënë presidenti i Grupit të Parisë Popullore Evropiane në Parlamentin Evropian Weber, ky kundërshtim kaq i madh është për shkak të Turqisë e jo Ballkanit Perëndimor , por as për vendet e Ballkanit nuk ka ndonjë mbështetje të madhe. Këtë duhet ta kenë parasysh edhe liderët e vendeve të Ballkanit, kur bëhen kinse kanë marrë garanci për rrugë të sigurt të vendeve të tyre drejt integrimit në BE. Vërtet ka mbështetje të fuqishme për rajonin, por kjo nuk do të thotë se ka mbështetje edhe për anëtarësimin e tyre në BE, në një të ardhme të afërt.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<461>
Title:<https://www.koha.net/veshtrime/93378/diskutimet-per-buxhetin-shumevjecar-kercenojne-unitetin-e-be-se/>
Content:<
Deri në pranverën e vitit që vjen, BE-ja duhet të bjerë dakord për kornizën shumëvjeçare financiare pas vitit 2020. Por kjo nuk do të jetë e lehtë, sepse vendet që janë kontribuuese të mëdha në buxhet nuk duan të pranojnë një buxhet më të madh për një BE më të vogël pas daljes së Britanisë. Më shumë sesa shuma e parave që do të paguajnë në buxhet, apo do të përfitojnë nga ai vendet anëtare, sfidë do të jetë mundësia e sanksionimit të atyre shteteve, të cilat nuk i respektojnë parimet e sundimit të ligjit. Prandaj diskutimet mund të thellojnë edhe më shumë ndasitë brenda Bashkimit Evropian
Situata në Iran, sfidat në Ballkanin Perëndimor, Zgjerimi, heqja e vizave për kosovarët, janë tema për të cilat nuk mund të thuhet se nuk ka interes në Bruksel. Por ato janë krejtësisht në rend të dytë apo të tretë.
BE-ja edhe ashtu nuk ka pasur shumë ambicie të jetë ndonjë lojtar i rëndësishëm në politikën e jashtme, nuk ka shumë interes sot për të bërë diçka konkrete në procesin e zgjerimit, ndërsa kur dhe si do t’i hiqen vizat Kosovës është një çështje me të cilën merret një numër shumë i vogël njerëzish në Bruksel, të cilët këtë e kanë pjesë të obligimeve të përshkruara në vendin e tyre të punës. Janë vetëm dy tema të cilat sot e preokupojnë vërtet Bashkimin Evropian, dhe që të dyja kanë afat një vit për t’u përmbyllur dhe janë në një mënyrë edhe të ndërlidhura.
Negociatat për Brexit dhe ato për dakordimin e Kornizës shumëvjeçare financiare të BE-së për periudhën 2021-2027 janë pa dyshim temat më të rëndësishme, më të rëndat dhe më urgjente me të cilat përballet Bashkimi Evropian. Për dalim nga këto tema, ato si samiti i Sofjes për Ballkanin duken sikur shkuarje në pushim.
Edhe negociatat për daljen e Britanisë së madhe nga BE-ja, edhe ato për linjën buxhetore shumëvjeçare do të duhej të përmbylleshin si procese deri në pranverën e vitit 2019, pasi në atë kohë zhvillohen zgjedhjet për Parlamentin Evropian e pas tyre vjen procesi i zgjedhjes së udhëheqësve të rinj të institucioneve të BE-së.
Negociatat me Londrën janë përshpejtuar, por nuk do të jetë lehtë që gjithçka të mbarojë për një vit. Sido që të jetë, nga fundi i muajit mars të vitit 2019 Mbretëria e Bashkuar nuk do të ketë më vend si anëtar i Bashkimit Evropian dhe BE-ja do të ketë 27 shtete anëtare. Largimi i Britanisë do të krijojë një vrimë prej afër 14 miliardë eurosh në vit, sa është kontributi i saj në buxhetin e përbashkët të BE-së. Deri me tash ka pasur paralajmërime që ky boshllëk të mbulohet pjesërisht me rritjen e kontributeve të shteteve të tjera anëtare e pjesërisht duke zvogëluar buxhetin. Por Komisioni Evropian ka propozuar që buxheti të jetë edhe më i madh se deri me tash dhe ndaj kësaj kanë reaguar me zemërim shtetet më të zhvilluara anëtare.
Në anën tjetër, Parlamenti Evropian ka kërkuar buxhet edhe më të madh, sepse BE-ja duhet të gjejë mjete financiare për politikat e reja dhe për sfidat me të cilat duhet të përballet. Problemi është se kur kërkohen më shumë shpenzime në fusha të reja prioritare askush nuk është i gatshëm të heqë dorë nga mjetet që ishin të dedikuara për prioritetet e vjetra. Prandaj, sfidë e madhe është edhe zvogëlimi i paralajmëruar i përqindjes që do të shkojë për politikën e kohezionit dhe atë të bujqësisë. Në këto dy dikastere deri tash ka shkuar 70 për qind e buxhetit të BE-së, ndërsa tash Komisioni ka propozuar që të ketë shkurtime 4 për qind për Bujqësi dhe 7 për qind për kohezion. Por pasi buxheti do të jetë më i madh, ndërsa BE-ja më e vogël, atëherë në euro shkurtimet do të jenë më pak të dukshme sesa që janë në përqindje.
Tash deri në pranverën e vitit që vjen, BE-ja duhet të bjerë dakord për kornizën shumëvjeçare financiare pas vitit 2020. Por kjo nuk do të jetë e lehtë, sepse vendet që janë kontribuuese të mëdha në buxhet nuk duan të pranojnë një buxhet më të madh për një BE më të vogël pas daljes së Britanisë. Këto janë Holanda, Danimarka, Gjermania, Austria dhe disa të tjera që duan një ndarje më të drejtë të barrës financiare në mënyrë që të ruhet edhe parimi i solidaritetit në BE.
Më shumë sesa shuma e parave që do të paguajnë në buxhet, apo do të përfitojnë nga ai vendet anëtare, sfidë do të jetë mundësia e sanksionimit të atyre shteteve të cilat nuk respektojnë parimet e sundimit të ligjit. Prandaj diskutimet mund të thellojnë edhe më shumë ndasitë brenda Bashkimit Evropian. Nuk është sekret se një propozim i tillë ka ardhur për shkak të sjelljes së Polonisë dhe Hungarisë, dy vendeve që janë pa dyshim përfitueset deri me tash më të mëdha të mjeteve nga politika e kohezionit, por në anën tjetër, sipas vlerësimeve të Komisionit Evropian, në të dyja këto shtete ka ardhur deri tek degradimi i sundimit të ligjit dhe parimeve demokratike mbi të cilat është ndërtuar Bashkimi Evropian.
Madje disa kanë parashtruar edhe dyshimin se këto dy shtete do të mundë të bëheshin anëtare të BE-së sot sikur të mos ishin bërë në vitin 2004. Këto dy shtete, për shembull, nuk duan të pranojnë refugjatët sipas kuotave që ka caktuar BE-ja. Prandaj vendet perëndimore anëtare duan të dërgojnë porosinë se solidariteti nuk është rrugë e njëanshme dhe se ai duhet të dëshmohet edhe kur ndahet barra e migracionit dhe zgjidhjes së problemeve të tjera e jo vetëm kur shfrytëzohen asetet e politikës së kohezionit. Prandaj edhe është propozuar që si kriter i kualifikimit për mjetet e kohezionit, që janë edhe fondet më të mëdha për shtetet anëtare, pos nivelit të zhvillimit sipas Bruto Prodhimit të Brendshëm (duhet të jenë nën 75 për qind e mesatares së BE-së në rajonin statistikor) të vlejnë në të ardhmen edhe kriteret e tjera si papunësia, kujdesi për refugjatët, situata sociale, niveli i shkollimit, standardi i jetës dhe mjedisi. Nga këto ndryshime vlerësohet se do të përfitonin vendet si Italia, Greqia, Portugalia, Malta dhe Spanja e më pak Sllovakia, Polonia dhe Hungaria.
Edhe mundësia që të sanksionohen ato shtete të cilat nuk respektojnë parimet themelore të BE-së, është temë e cila mund të përçajë Këshillin kur të diskutojnë vendet anëtare. BE-ja ka të drejtë kur thotë se paratë e taksapaguesve nuk mund të shkojnë për ata që shkelin parimet mbi të cilat është ndërtuar BE-ja. Por si të sigurohet kjo? Nëse kalon propozimi i Komisionit Evropian, atëherë suspendimi i fondeve të BE-së për ndonjë vend anëtar do të miratohej në Këshill përmes procedurës së quajtur, “shumica kundër, e kualifikuar“. Kjo do të thotë se vendimi i Komisionit do të konsiderohej si i miratuar nëse nuk krijohet një shumicë e kualifikuar për ta parandaluar atë. Pra nuk do të duhet shumica për ta marrë vendimin, por shumica për ta parandaluar atë. Kjo do t’ua vështirësonte punën shteteve kokëforta të cilat llogarisin se do të mundë të krijojnë në atë mënyrë „pakicën bllokuese“ në Këshill.
Komisioni Evropian mendon se në këtë mënyrë, duke kthyer fokusin në parimet e sundimit të ligjit dhe solidaritetit, do t’i kthehej besimi BE-së dhe ajo do të forcohej. Këtë parim e mbështet fuqishëm në vitin e fundit të mandatit të tij Jean Claude Juncker, kryetar i Komisionit Evropian, i cili vazhdimisht kritikon vendet anëtare të cilat kritikojnë BE-në kur ka probleme, ndërsa kur gjërat shkojnë mirë meritat i marrin për vete. Ai disa vende të BE-së, pa ua përmendur emrin, i ka quajtur si “Evropiane të kohëpaskohshme“.
“Gjatë krizës së refugjatëve, por edhe gjatë asaj ekonomike dhe financiare, unë zbulova se ekzistojnë evropianët e përhershëm, të cilët janë aty sa herë që nevojitet veprimi i Evropës. Dhe pas kësaj zbulova se ka edhe evropian të kohëpaskohshëm, të cilët nganjëherë marrin pjesë, nganjëherë nuk vijnë të punojnë bashkë, por mbajnë shumë fjalime. Unë do të doja që të gjitha shtetet e BE-së të jenë evropiane të përhershme”, ka thënë Juncker javën e shkuar në një fjalim.
E askund më shumë sesa në çështjet buxhetore nuk shihet karakteri i vërtetë i vendeve anëtare, ku në mënyrë brutale mbrojnë interesat e tyre. Kështu do të jetë edhe tash në negociatat, të cilat sapo kanë nisur pas propozimit kontrovers të Komisionit Evropian.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<462>
Title:<https://www.koha.net/veshtrime/92031/partite-politike-te-kosoves-ende-bredhin-majtas-djathtas/>
Content:<
Deri në krijimin e Vetëvendosjes nuk kishte asnjë parti serioze politike të Kosovës që e konsideronte veten si parti e spektrit të majtë politik. Të gjitha pretendonin se i takonin qendrës së djathtë. Tash në të majtë orientohen edhe Nisma e Fatmir Limajt dhe rebelët nga GDP që kanë dalë nga Vetëvendosje. Të gjitha do të synojnë të bëhen pjesë e familjes së madhe të Socialistëve Evropianë. Në anën e qendrës së djathtë LDK-ja është e vetmja që është profilizuar përmes lidhjeve me Partinë Popullore Evropiane. PDK-ja ka bërë lëvizjen më të çuditshme. Në fillim synonte qendrën e majtë, pastaj thanë se janë parti e qendrës së djathtë, që do të lidhen po ashtu me EPP-në, dhe së fundi janë duke tentuar të lidhen me grupin e Konservatorëve dhe Reformistëve Evropianë, ku janë partitë euroskeptike, por që nuk janë ekstreme. Në grupin e Liberalëve Evropianë figurojnë edhe Aleanca për Kosovën e Re e Pacollit dhe Partia Liberale e Gjergj Dedajt
Ishte periudha e pasluftës kur në Kosovë një ndër politikanët më të dashur botërorë konsiderohej kryeministri i atëhershëm britanik Tony Blair. Kjo për shkak të mbështetjes së tij të madhe për bombardimet e NATO-s dhe çlirimin e Kosovës. Hasim Thaçi, që ishte vënë në krye të partisë së sapoformuar atëherë PDK, e cila grumbullonte kryesisht ish-pjesëtarë të UÇK-së, kishte po ashtu simpati për Blairin, me të cilin edhe ishte takuar.
Duke u konsoliduar kjo parti, në të cilën ishin shumë njerëz që në të kaluarën e tyre kishin orientim të majtë, madje shumë më të majtë sesa socialistët evropianë dhe shpesh edhe simpati për diktatorë komunistë, nisi të orientohej drejt lidhjeve me të majtën evropiane. PDK-ja atëherë mendonte se një ditë do të lidhej me Socialistët Evropianë, njërin prej dy grupeve më të mëdha në Evropë që i takon qendrës së majtë. Në atë kohë ishte e qartë se LDK-ja do të bëhej pjesë e Partisë Popullore Evropiane, grupi momentalisht më i madh në Evropë që i takon qendrës së djathtë ku janë partitë konservatore dhe demokristiane.
Përderisa LDK dhe PDK ishin dy partitë kryesore në Kosovë, fitohej përshtypja se kështu do të jetë ndarja në qendrën e majtë dhe të djathtë në Kosovë. Aleanca për Ardhmërinë e Kosovës e Ramush Haradinajt, që po ashtu kuptohej si parti e “krahut të luftës”, nisi të jepte shenja se do po ashtu të orientohet nga qendra e djathtë. Një ditë papritmas edhe Hashim Thaçi tha se PDK-ja është parti e qendrës së djathtë. Dhe se e tillë paraqitet ende. E vetmja parti e majtë në Kosovë prezantohej Partia Socialdemokrate e udhëhequr nga Kaçusha Jashari e më vonë atë mendoi ta udhëheqë Agim Çeku, ish-komandant i UÇK-së i cili më vonë hyri edhe në AAK, edhe në PDK. Por Socialdemokratët asnjëherë nuk ishin as afër që të kalonin pragun zgjedhor dhe mbeti si parti margjinale. E majta në Kosovë, kryesisht në popull, perceptohej si komuniste.
Qytetarët nuk mund të kuptonin se si ideologji politike socializmi nuk ka asgjë të bëjë me komunizmin. Për dallim nga Shqipëria, ku pak a shumë ekziston një ndarje në dysh mes qendrës së majtë dhe të djathtë, në Kosovë asnjëherë nuk ka pasur profilim të qartë të partive politike. Se a janë të majta apo të djathta varej prej disponimit momental të liderit të partisë e jo prej programit të saj konkret. Se a janë të majta apo të djathta më shpesh si kriter merrej qëndrimi ndaj diktaturës komuniste, ndaj Luftës së Dytë Botërore, se a kanë më shumë simpati për Fatos Nanon apo Sali Berishën. Se ku dallojnë të majtët nga të djathtët në Evropë rreth mbledhjes së taksave, politikave sociale, të drejtave të punëtorëve, liberalizimit të tregut e çështjeve të tjera në Kosovë nuk u interesonte shumë. Për këtë arsye edhe është vonuar kaq shumë emancipimi politik dhe profilizimi i partive Kosovare.
Deri në krijimin e Vetëvendosjes nuk kishte asnjë parti serioze politike të Kosovës që e konsideronte veten si parti e spektrit të majtë politik. Të gjitha pretendonin se i takonin qendrës së djathtë. Tash në të majtë orientohen edhe Nisma e Fatmir Limajt dhe rebelët nga GDP që kanë dalë nga Vetëvendosje. Të gjitha do të synojnë të bëhen pjesë e familjes së madhe të Socialistëve Evropianë. Në anën e qendrës së djathtë LDK është e vetmja që është profilizuar përmes lidhjeve me Partinë Popullore Evropiane. PDK-ja ka bërë lëvizjen më të çuditshme. Në fillim synonte qendrën e majtë, pastaj thanë se janë parti e qendrës së djathtë që do të lidhen po ashtu me EPP-në, dhe së fundi janë duke tentuar të lidhen me grupin e Konservatorëve dhe Reformistëve Evropianë, ku janë partitë euroskeptike, por që nuk janë ekstreme. Në grupin e Liberalëve Evropianë figurojnë edhe Aleanca për Kosovën e Re e Pacollit dhe Partia Liberale e Gergj Dedajt.
Për skenën politike të Kosovës dhe për mbrojtjen e interesave të saj lidhjet e partive kosovare me familjet e mëdha partiake në Evropë janë të domosdoshme. Këtë e ka vërejtur mirë LDK-ja, së cilës i ka ndihmuar shumë anëtarësimi si vëzhgues në EPP. Kryetari i LDK-së kështu së paku katër herë në vit ka mundësi të marrë pjesë në mbledhje, ku marrin pjesë edhe liderët evropianë që vijnë nga radhët e këtij grupi, si kancelarja gjermane Merkel, presidenti i Këshillit Evropian, Tusk, i Komisionit, Juncker, dhe shumë të tjerë. Ndonëse në masë të vogël kjo vlen edhe për AKR-në e Pacoillit dhe Gjergj Dedajn e Liberalëve, ndonëse nuk dihet se a ekziston apo jo kjo parti në praktikë.
Lëvizja Vetëvendosje është në kontakte të ngushta me Socialistët Evropianë. Takimet janë të shpeshta jo vetëm në Bruksel, por edhe me partitë nacionale të qendrës së majtë si SPD në Gjermani. Por kur mund të bëhet edhe formalisht Vetëvendosja pjesë e këtij grupi është vështirë të thuhet. Ka rezerva nga disa qarqe për shkak të përdorimit të lotsjellësit nga aktivistët e Vetëvendosjes në Kuvendin e Kosovës. Në anën tjetër, tash edhe në krahun e majtë Vetëvendosje ka konkurrencë. Në fund, në Evropë do të preferojnë atë parti të qendrës së majtë në Kosovë e cila do të jetë më e forta dhe do të ketë më së shumti mbështetje në vend.
Sa i përket PDK-së, ajo ka pasur dëshirë të jetë pejsë e EPP-së. Për këtë edhe ka pasur pak gjasa kur PDK-ja ishte në koalicion me LDK-në. Madje, duke dashur ta arsyetonin lidhjen e papritur të koalicionit LDK-PDK nga Isa Mustafa dhe Hashim Thaçi shpesh edhe nga këto parti thoshin se “kjo është bërë me kërkesë të EPP-së”. Por konkretisht PDK-ja asnjëherë nuk ka qenë afër që të bëhet pjesë e EPP-së, sidomos nëse me këtë nuk pajtohet LDK-ja që tashmë është anëtare e kësaj familjeje.
Ndoshta duke dashur të jetë pjesë e një grupi evropian, e duke e ditur se nuk ka shumë gjasa të jetë në EPP, PDK-ja tash po lidhet me një formacion mjaft të çuditshëm evropian, me ECR, që është shkurtes për konservatorët dhe reformistët evropianë. Kjo parti është serioze, nuk është e ekstremit të djathtë, por e ardhmja e saj në nivel evropian është shumë e paqartë dhe mund të devijojë lehtë edhe nga e djathta ekstreme. Këtë grup e kishte krijuar Partia Konservatore Britanike kur në krye të saj ishte kryeministri i atëhershëm Davic Cameron. Ai këtë e kishte bërë pasi kishte vendosur të dilte nga EPP-ja, të cilën e konsideronin tepër “Euro-federaliste” dhe si porosi se konservatorët britanikë nuk duan thellim të integrimeve evropiane.
Kësaj ideje iu bashkuan disa parti kryesisht nga vendet e Evropës Lindore dhe asaj Qendrore që janë bërë euroskeptike. Edhe sot konservatorët britanikë përbërjen pjesën më të madhe të deputetëve në këtë grup në Parlamentin Evropian. Por kur të largohen nga kjo pas vitit 2019, është pikëpyetje se çfarë do të bëhet me ECR-in në Parlamentin Evropian. Prandaj nuk është e sigurt se a ka bërë apo jo zgjedhje të mirë PDK-ja duke hyrë në një grup, orientimi i së cilës është skeptik ndaj BE-së apo ndoshta e ka bërë këtë qëllimisht. Me këtë grup është e lidhur edhe partia e presidentit të Turqisë, Erdogan. Por për momentin nuk ka ndonjë qëndrim të këtij grupi që do të shkonte kundër interesave të Kosovës. Lidhjet me partitë kosovare ndikojnë që nga radhët e deputetëve të Parlamentit Evropian më lehtë të krijohet një shumicë që mbështet Kosovën kur miratohen raporte dhe rezoluta. Prandaj duhet përshëndetur përpjekjet që bëjnë partitë e Kosovës për t’u lidhur me ato evropiane. Kjo do t’u ndihmojë të profilizohen dhe të reformohen nga brenda. Pa reformimin e duhur dhe profesionalizmin e partive politike nuk mund të bëhet më e mirë as skena politike në Kosovë.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<463>
Title:<https://www.koha.net/veshtrime/90892/toleranca-e-be-se-ndaj-serbise-po-behet-e-patolerueshme/>
Content:<
Do të ishte për të gjithë mirë sikur Serbia të ishte ashtu siç e paramendojnë disa liderë të BE-së: paqedashëse, e gatshme për fqinjësi dhe pajtim, me vizion për zhvillim, faktor stabiliteti. Por për fat të keq Serbia është e tillë vetëm në imagjinatën e tyre. Serbia sot mohon gjenocidin në Srebrenicë, nuk do t’i gjykojë përgjegjësit në nivelin e lartë për krime lufte ndaj fqinjëve, grindet me Kroacinë e Kosovën, ndërsa në skenën ndërkombëtare koordinon veprimet jo vetëm me Moskën, por edhe me regjime totalitare.
Në institucionet e BE-së dhe në administratat e disa shteteve anëtare është një gjeneratë e re e politikanëve, e cila pak di, e as nuk ka ndonjë interes të mësojë, për të kaluarën e hidhur të Ballkanit Perëndimor. I dinë se atje ka pasur “konflikte të përgjakshme” dhe se duhet bërë gjithçka që ato të mos përsëriten. Por më shumë nuk u intereson. Nuk u interesojnë shumë as dënimet e krimeve të luftës, me përjashtim të atyre që dyshohet se i ka kryer UÇK-ja, dhe atë përmes një Gjykate Speciale kinse të Kosovës, e cila vepron në Hagë.
Por shpesh harrojnë se si ka nisur lufta, çka ka ndodhur në të dhe kush kanë qenë përgjegjësit dhe aktorët kryesorë. Deri para disa vitesh liderët e BE-së porosisnin se popujt e Ballkanit duhet ta tejkalojnë të kaluarën, por askush nuk ka të drejtë të kërkojë nga ta që ta harrojnë të kaluarën. Tash liderët e BE-së u ndihmojnë forcave që jo shumë vite më herët ishin bartës të politikës antievropiane dhe përfaqësues të asaj që quhej “e kaluar e errët”. Kjo vlen para se gjithash për Serbinë ku politikanët kryesorë janë presidenti Aleksandar Vuçiq, zëvendës-kryeministri Ivica Daçiq dhe ministri i Mbrojtjes, Aleksandar Vullin. Të tre ata ishin bashkëpunëtorë të Slobodan Milosheviqit dhe Vojisllav Sheshelit, një prej përgjegjësve kryesorë për të kaluarën e përgjakshme të rajonit.
Para vetëm 18 vjetësh BE-ja festonte humbjen e forcave të errëta të së kaluarës në Serbi. E sot një lidership tjetër i BE-së i thur lavde pikërisht atyre njerëzve. Ata ndoshta kanë ndryshuar sjelljen e tyre, por nuk është e sigurt se sa në të vërtetë kanë ndryshuar qëndrimet e tyre. Me përjashtim të disa tentimeve të Vuçiqit që të distancohet nga disa deklarata nga e kaluara e tij, dhe atë me rezerva të shumta dhe relativizime, dy të tjerët nuk kanë heq dorë publikisht asnjëherë nga mentori i tyre Milosheviq. Daçiq dhe Vulin madje kanë kërkuar që edhe t’i ndërtohet përmendore atij.
Ka një kohë të gjatë që zyrat e personave kryesorë në BE që merren me Ballkanin veprojnë sikur të ishin Ambasada të Serbisë. Tash si e tillë po bëhet edhe zyra e presidentit të Këshillit Evropian, Donald Tusk. Kjo përshtypje fitohet pas vizitës në vendet e Ballkanit që ky i fundit e bëri javën që shkoj në përgatitje për samitin e Sofjes.
Tusk në mënyrë të turpshme lavdëronte jo vetëm Vuçiqin, por tërë Serbinë dhe të kaluarën e saj. Përmendi heroizmin, vizionin, kokëfortësinë, pragmatizmin, efikasitetin e politikës së Serbisë.
Fjalimi i tij në Beograd, i shkruar për të edhe në gjuhën serbe, që nuk është ende gjuhë e BE-së, dukej si një recitim me lahutë i ndonjë rapsodi malazias.
Ja disa nga margaritarët e presidentit të Këshillit Evropian që u kuptuan si shokante tek fqinjët e Serbisë, edhe pse pak kush foli publikisht:
“E di se në politikë ju jeni kreativë, ashtu siç ishte Nikolla Teslla në shkencë, efikas sikur Novak Gjokoviq në tenis dhe - kurdo që të doni - sharmant sikur kur hidhet vallja juaj”.
Me këtë fjali Tusk jo vetëm se nuk e ka dënuar politikën proruse të Serbisë, por e ka inkurajuar atë. Madje e ka lavdëruar. Ka porositur që vendet e tjera që mbështesin krejtësisht BE-në, si Shqipëria dhe Mali i Zi për shembull, janë budallenj dhe nuk e kanë kreativitetin, sharmin dhe efikasitetin që e ka Serbia në politikë.
“Shumë herë në histori keni dëshmuar se jeni stoikë, kokëfortë dhe të pavarur. Ju dhe vetëm ju vendosni për fatin tuaj. Dhe e di se nuk do të lejoni që kjo të ndryshojë”. Me këtë ai ka fyer edhe viktimat e luftës dhe ka relativizuar faktin se pikërisht kokëfortësia e Serbisë ka shkaktuar aq shumë vuajtje për tërë rajonin. Me të drejtë kjo mund të kuptohet edhe si lëvdatë për atë që në Serbi quhet rezistencë ndaj NATO-s, dhe ndaj bashkësisë ndërkombëtare kur kërkohej të gjendej një zgjidhje pa luftë për problemet në ish-Jugosllavi.
“Po rri këtu pranë mikut tim dhe presidentit tuaj Aleksandar Vuçiqit - serb nga gjaku dhe mishi. Mendoj se nuk është e mundur të gjendet ndonjë serb më i madh se ai”. Këtu Tusk e merr rolin e një matësi të madhësisë së serbëve. Ndoshta këtu e ka thënë të vërtetën, sepse së paku në Kroaci, Kosovë dhe Bosnjë-Hercegovinë “Serbomadh” janë ata që kanë dashur Serbinë e madhe. E Vuçiq ka qenë i tillë dhe këtë nuk e ka fshehur asnjëherë. Në një fjalim në Glina të Kroacisë kishte thënë se ajo është “tokë e Serbisë” dhe kishte bërë thirrje që të krijohet Serbia e madhe. Kur para disa javësh në Kroaci ia rikujtuan këtë thënie gazetarët ai filloi t’i sulmojë dhe ofendojë ata duke thënë se po gënjejnë. Por ekziston video-incizimi i atij fjalimi dhe u pa se ishte Vuçiq ai që gënjente. Njëlloj ekziston edhe fjalimi i Vuçiqit kur kërcënonte se “për një serb do të vrasin 100 myslimanë”. Pasi po merr vesh serbisht ndoshta këtë do të duhej ta dëgjonte edhe Tusk, ashtu në origjinal, se si tingëllon miku i tij kur bën kërcënime të tilla.
Por nuk është vetëm Tusk, ai i cili lavdërohet se e ka mik Vuçiqin. Të tillë ka shumë në BE dhe NATO. Tusk vetëm i tejkaloj të gjithë të tjerët me patetizëm dhe paturpësi. Si nuk i shkoj mendja që së paku në Sarajevë të flasë për viktimat e luftës. Si nuk i shkoj mendja që në Kosovë dhe Bosnjë të fliste për të pagjeturit.
Duhet të kuptohet se BE-ja dhe fqinjët e Serbisë shohin një shans që me Vuçiqin të zgjidhin disa probleme që nuk kanë mundur më parë. Por duhet të kenë kujdes që të mos i ofendojnë njerëzit, sidomos viktimat e luftës duke i ndihmuar Serbisë që në vend që të përballet me të kaluarën e saj të mburret me të.
Do të ishte për të gjithë mirë sikur Serbia të ishte ashtu siç e paramendojnë disa liderë të BE-së: paqedashëse, e gatshme për fqinjësi dhe pajtim, me vizion për zhvillim, faktor stabiliteti. Por për fat të keq Serbia është e tillë vetëm në imagjinatën e tyre. Serbia sot mohon gjenocidin në Srebrenicë, nuk do t’i gjykojë përgjegjësit në nivelin e lartë për krime lufte ndaj fqinjëve, grindet me Kroacinë e Kosovën, ndërsa në skenën ndërkombëtare koordinon veprimet jo vetëm me Moskën, por edhe me regjime totalitare.
Sa është vizionare dhe pragmatike, e gatshme për pajtim Serbia dëshmon edhe përshkallëzimi i situatës në raportet e saj me Kroacinë. Zagrebi shpalli persona non-grata ministrin e Mbrojtjes të Serbisë, Aleksandar Vulin. Dhe Serbia reagoi. Këto reagime dukeshin aq bizare. Ish-zëdhënësi i Milosheviqit, Ivica Daçiq, ftonte Kroacinë që të sillet në mënyrë evropiane. E pse Kroacia shpalli persona non-grata Vulinin. Ky i fundit, në pyetje se a do të shkojë në Kroaci nëse nuk i lejohet, u përgjigj: “Kur dhe ku shkoj unë në Kroaci nuk vendos ndonjë ministër kroat, por komandanti suprem i forcave ushtarake të Serbisë, Alksandar Vuçiq”. Kroacia e kuptoi këtë deklaratë si luftë nxitëse dhe ia ndaloi atij hyrjen. Kryeministri i Kroacisë, Andej Plenkoviq, refuzoi të flasë në telefon me homologen e tij nga Serbia. Dhe tash ka përshkallëzuar përsëri situata në relacionin Zagreb-Beograd.
Në Bruksel do të duhej ta dinin, e për fat të keq nuk e dinë, se çfarë ndjenjash nxit në Kroaci deklarata e ministrit të Mbrojtjes të Serbisë se për të shkelur tokën kroate vendos “komandanti suprem i forcave të armatosura të Serbisë”. Beogradi u mundua të paraqesë këtë si një “ekzagjerim” të kroatëve apo si vendosje e “deliktit verbal”. Kinse Vulin vetëm ka përdorur të drejtën për shprehje të lirë.
E tërë kjo ndodhi pasi i dënuari për krime lufte Vojisllav Shesheli në Kuvendin e Serbisë fyeu delegacionin e Kroacisë, i cili për këtë shkak edhe ndërpreu vizitën në fjalë. Në BE e dënuan atë duke thënë se “një sjellje e tillë nuk ka vend në institucionet demokratike” dhe se ajo “tregon mosrespekt ndaj institucioneve që përfaqësojnë qytetarët dhe shkon në kundërshtim me fqinjësinë e mirë, bashkëpunimin rajonal dhe pajtimin”.
Por në BE nuk kishin përgjigje në pyetjen se a mund të jetë një i dënuar për krim lufte deputet në Parlamentin e një vendi që është kandidat për anëtarësim në BE.
Duket se BE-ja ka hyrë në një rreth vicioz që problemet që i kanë vendet e rajonit, e sidomos Serbia, vetëm i përmend në Raportin e Progresit, por as vetë nuk i merr seriozisht.
Vetëm disa ditë para se të thurte lavde të mëdha për Serbinë dhe pushtetin e Vuçiqit, Donald Tusk, Komisioni Evropian në Raport Progresi e kritikonte Serbisë për mosbashkëpunim me mekanizmat e gjykatave penale ndërkombëtare (pasardhës të Gjykatës së Hagës për krimet e luftës). Në atë raport Komisioni Evropian tërhiqte vërejtjen se deklaratat e disa politikanëve të nivelit të lartë në Serbi, të cilët vënë në pikëpyetje aktvendimet e Gjykatës së Hagës nuk i kontribuojnë respektimit më të gjerë të sundimit të ligjit dhe përmbushjes së obligimeve ndërkombëtare të Serbisë për krijimin e rrethanave, në të cilat në mënyrë efikase dhe të guximshme do të procesoheshin krimet e luftës.
Raporti i Progresit, po ashtu, nënvizon se në Serbi nuk ka aktakuza për krime lufte ndaj zyrtarëve të lartë, por proceset zhvillohen vetëm ndaj disa pjesëtarëve të nivelit të ultë të policisë e disa janë transferuar nga ana e Bosnjë-Hercegovinës. Nga Serbia kërkohet që të përshpejtojë procesimin e rasteve të krimeve të luftës para gjykatave vendore.
Por të gjitha këto janë vetëm sa për sy e faqe të përmendura në letër, sepse Serbia nuk hasur në asnjë pengesë për shkak të këtyre shkeljeve që i identifikon Raporti i Progresit. Sikur Kroacia të kishte vlerësime të tilla në Raportet e Progresit kur ishte në negociata të anëtarësimit ato negociata do të suspendoheshin menjëherë. Por ndaj Serbisë ekziston një tolerancë e patolerueshme, e cila i bën dëm edhe Serbisë edhe fqinjëve të saj.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<464>
Title:<https://www.koha.net/boterori-2018/102666/sot-zhvillohen-dy-super-ndeshje/>
Content:<
Pas spektaklit të djeshëm në Kampionatin Botëror, sot do të zhvillohen edhe dy ndeshje tjera tejet interesante në luftën për të kaluar në çerekfinale.
Brazili nga ora 16:00 do të luajë me Meksikën. Brazili i cili përfundoi i pari në grupin e tij kërkon që pa ndonjë problem të madh të shkoj tutje, në çerekfinale por siç po shihet në Kampionatin Botëror Russia 2018 favorit nuk ka.
Nga ora 20:00 zhvillohet ndeshja tjetër mes Belgjikës dhe Japonisë. Belgjika e cila në grup i kishte tri fitore, kërkon që këtë seri ta vazhdojë ndaj Japonisë, transmeton ksp.
Fituesit e të dy çifteve, Brazil-Meksikë dhe Belgjikë-Japoni do të përballen mes tyre në çerekfinale.
>
Index:<465>
Title:<https://www.koha.net/sport/102668/zyrtare-salah-vazhdon-kontraten-me-liverpoolin/>
Content:<
Salah ka nënshkruar një kontratë të re me skuadrën e Liverpoolit.
Mohammed Salah i cili shkëlqeu sezonin e kaluar te The Reds, ka vazhduar kontratën me skuadrën e tij edhe për pesë vitet e ardhshme, përcjell KosovaPress.
Salah gjatë kësaj vere u përfol shumë për një kalim të mundshëm të Real Madrid apo Barcelona, por siç duket ai iu ka dhënë fund thashethemeve rreth së ardhmes së tij.
Liverpool e ka konfirmuar arritjen e marrëveshjes me Salah dhe tani Salah do të jetë pjesë e Liverpool në synimet e tyre edhe për pesë vitet e ardhshme.
>
Index:<466>
Title:<https://www.koha.net/sport/102925/mustafa-kalon-te-drita/>
Content:<
Mesfushori Zgjim Mustafa ka kaluar te kampioni i Kosovës, Drita.
Futbollisti ka nënshkruar kontratë dyvjeçare duke u larguar nga Gjilani.
Mustafa ka kaluar te Drita pak para ndeshjes së raundit të parë të Ligës së Kampionëve me Malmon.
>
Index:<467>
Title:<https://www.koha.net/boterori-2018/102934/maradona-thote-se-do-te-kthehej-falas-si-perzgjedhes-i-argjentines/>
Content:<
Skuadra përfaqësuese e Argjentinës vazhdon të jetë në një kaos të vërtetë.
Eliminimi nga Botërori i Rusisë vazhdon të shkaktojë dhimbje në vendin amerikano-latin dhe askush nuk arrin të kuptojë sesi një skuadër që ka në përbërje kaq shumë talente, të jetë në gjendje që të akumulojë vetëm disfata e keqardhje.
Por, është dikush që e ka gati zgjidhjen dhe bëhet fjalë për legjendën Diego Armando Maradona.
“El Pibe De Oro” u vetofrua për të ndihmuar Argjentinën që të dalë nga kjo gjendje, e këtë e bëri në programin e “Telesur”, “De la Mano de Diez”.
Në intervistën e tij, Maradona theksoi se ishte gati ta bënte këtë për skuadrën edhe falas. Sipas tij duhet një kampionat më i fortë, një Federatë që të mos ketë zakon që të ndërrojë shpesh trajnerët dhe një teknik të vërtetë për kombëtare.
“Ndërtuam me shumë mundim diçka të mirë, por e shkatërruam me shumë lehtësi. Nëse më kërkojnë, unë kthehem si trajner i Argjentinës dhe kthehem falas. Nuk do të kërkoja asgjë”, tha legjenda e futbollit argjentinas në emisionin televiziv, transmeton tch.
Maradona e drejtoi Argjentinën në vitin 2010, kur arriti deri në çerekfinalet e Botërorit të Afrikës së Jugut, ku u eliminua nga Gjermania pas humbjes së thellë 4-0. E megjithatë, në atë kohë, kthimi i skuadrës në vendlindje ishte më triumfal sesa ai i këtij viti, ndoshta për shkak të pranisë së Diego Armando Maradonës, karriera e të cilit si trajner duket se nuk është në lartësinë e një kombëtareje kaq të rëndësishme sa ajo e Argjentinës.
>
Index:<468>
Title:<https://www.koha.net/boterori-2018/102713/tifozi-20-vjecar-i-messit-ben-vetevrasje-pas-eliminimit-te-argjentines-nga-franca/>
Content:<
Dashuria e madhe për një futbollist, ndonjëherë shndërrohet në marrëzi.
Monotosh Halder, një 20-vjeçar, tifoz i flaktë i Lionel Messit dhe kombëtares së Argjentinës, ka bërë vetëvrasje në Bengalin Perëndimor, pas humbjes së “Albicelestes”, nga Franca në 1/8 e finales me rezultat 4-3.
Halder që nuk kishte lënë ndeshje pa përcjell gjatë këtij Botërori, të shtunën në mbrëmje pas humbjes së Argjentinës, ishte mbyllur në dhomën e tij nga e cila nuk doli më, transmeton ksp.
Të dielën në mëngjes, pas shumë tentimeve, prindërit e tij nuk mundën ta hapnin derën dhe telefonuan policinë. Pas ardhjes së tyre në vendin e ngjarjes, u gjet trupi i pajetë i Hadlerit, i cili kishte varur veten.
“Djali im nuk ka pasur ndonjë sëmundje. Ai ka qenë tifoz i Argjentinës dhe që nga fillimi i Botërorit është ngujuar para televizorit, duke shikuar ndeshjet. Pas humbjes së Argjentinës nga Franca ai ishte shumë i mërzitur. Por ne kurrë nuk e mendonim se do të bënte një gjë të tillë”, ka thënë babai i tifozit të ndjerë, Mongol Halder.
Ndërkohë në raportin e policisë thuhet: “Jemi duke e hetuar rastin. Duket se Monotosh Halder, ka kryer vetëvrasje pas humbjes së Argjentinës në Kupën e Botës”.
>
Index:<469>
Title:<https://www.koha.net/kontakt/>
Content:<
AFRIM VITIA – KOHA DITORE

Tel: +377 44 120 167 
E-mail: afrim@koha.net ; marketing@kohaditore.com

BERAT BICAJ – KOHAVISION

Tel: +377 44 400 069 
E-mail: berat@koha.net ; ktvmarketing@koha.net

NEXHMEDIN BERISHA – KOHA PRINT

Tel: +377 45 701 288 
E-mail: nexhberisha@koha.net ; print@koha.net

ANITA TOÇI - KOHA

Drejtoreshe e Komerciales dhe Marketingut 
Tel: +377 44 956 942 
E-mail: anita@koha.net

REDAKSIA

Prizren:

ARSIM GJURGJEALA
Tel. 044/337 972
E-mail: arsimkoha@hotmail.com
TOMOR XERXA
Tel. 044/408 502
E-mail: pz_tomorxerxa@hotmail.com



Gjakovë:

MASAR GREZDA
Tel. 044/650 890 ; 044/650 668
E-mail: masargrezda@gmail.com
Adersa: në kioskun që gjendet në rrugën "UÇK" afër Stacionit të Autobusëve.
GAZMEND DOLI
Tel. 044/270 536 ; 049 125 577
E-mail: atletika_26@hotmail.com
Adersa: zyra ndodhet në Çarshinë e vjetër, përballë objektit të Lidhjes Demokratike të Kosovës afër Xhamisë së Hadumit. Kontakt person.



Pejë:

KUSHTRIM KAJTAZI
Tel. 044/221 142 ; 049/221 142
E-mail: kushtrimkajtazi@hotmail.com
Adersa: Rr.27 Marsi nr.2 (te qarshi xhamia)



Ferizaj:

HYSNIJE JASHARI
Tel. 044 11 3 516
E-mail: h.jashari@hotmail.com



Mitrovice:

BEDRI SELMANI
Tel. 044 198 514
E-mail: bedi_mitrovice@hotmail.com



Vushtrri:

NYSRET HOXHA
Tel. 044 197 749 ; 044 332 454



Rahovec:

FLAMUR SOKOLI
Tel. 044 718 545 ; 044 418 225 ; 029 76 871



Gjilan:

JETULLAH SERMAXHAJ
Tel. 044 178 131
E-mail: rilindja_je@hotmail.com


>
Index:<470>
Title:<https://www.koha.net/boterori-2018/102838/ne-lindje-te-rusise-kupa-e-botes-eshte-vetem-per-tifozet-e-flakte/>
Content:<
Pavel Ushanov është i lumtur që vendi i tij po e organizon Kupën e Botës në futboll, por sa i përket përvojës së shikimit të ndeshjeve, ai thotë se Botërori 2002 në Kore të Jugut dhe Japoni ishte më mirë për të.
Kjo pasi që Ushanov jeton në Vladivostok, një qytet në Bregun Paqësor të Rusisë dhe shtatë zona kohore larg nga Moska.
Kur një ndeshje e vonshme fillon në Moskë, atëherë Ushanov dhe fqinjët e tij të tjerë duhet të zgjohen në ora 4 të mëngjesit për ta shikuar. Ndërkohë dallimi në kohë me Tokion është vetëm një orë.
“Për njerëzit në lindjen e largët të Rusisë ishte shumë më e përshtatshme shikimi i Botërorit 2002”, thotë Ushanov, një profesor në Universitetin e Vladivostokut për Ekonomi. “Edhe pse ky turne po mbahet në Rusi, nëse marrim parasysh diferencën kohore nuk është shumë e përshtatshme të shikosh ndeshjet drejtpërdrejt, pasi në mëngjes duhet të shkosh në punë”... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<471>
Title:<https://www.koha.net/boterori-2018/102836/uruguaianet-ia-kujtojne-griezmannit-se-eshte-nje-nga-ta/>
Content:<
Lojtarët e Uruguait i kanë bërë thirrje sulmuesit të Francës, Antoine Griezman, të hënën që të mos harrojë lidhjet dhe afeksionin për vendin e tyre, para përballjes çerekfinale të Kupës së Botës mes dy përfaqësueseve, të premten.
Francezi luan me dyshen uruguaiane Jose Gimenez e Diego Godin te Atletico Madridi. Ai u takua me ta në aeroportin e Madridit me fanellë të Uruguait kur dyshja siguroi kualifikimin për në Botërorin në Rusi dhe madje edhe shijon çajin e adhuruar nga latinët, shkruan Koha Ditore.
“Griezmann është shumë uruguaian, ai ka kaluar provimin e uruguaianit. Për të do të jetë një ndeshje e veçantë, siç do të jetë edhe për ne”, ka thënë mesfushori Nahitan Nandez nga baza e Uruguait në Nizhny Novgorod, ku do të luajë ndeshjen e së premtes. “E gjitha që mund të them është se ne shpresojmë që ai të sillet mirë në fushë dhe të mbajë në mend që është gjysmë-uruguaian!”
Aq e ngushtë është marrëdhënia sa që Godin është nun i vajzës së Griezmannit... (Më gjerësisht shkruan Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<472>
Title:<https://www.koha.net/boterori-2018/102835/ndonese-historia-nuk-e-favorizon-anglia-eshte-e-perkushtuar-per-fitore/>
Content:<
Asnjë kampion i kaluar nuk ka mbetur në anën e shortit ku është Anglia. Vetëm një përfaqësuese është më lart e ranguar.
Skuadra e re e uritur, nuk duket e brengosur nga dështimet e kaluara, ndërsa udhëhiqet nga një sulmues që po synon të bëhet më i miri. Çka mund të shkojë keq për Anglinë?
Nëse historia luan rolin e saj, atëherë shumë gjëra mund të shkojnë keq. Anglia ka fituar vetëm dy ndeshje nokauti në botëror që nga ditët e mira që pati në botërorin e vitit 1990. Ka fituar ndaj Danimarkës në vitin 2002 dhe ndaj Ekuadorit katër vjet më vonë.
Përjashto shkëlqimin në vitin 1966, anglezët nuk kanë mposhtur skuadër të nivelit të lartë në fazën nokaut të botërorit. Penalltitë janë një gjë tjetër që nuk “flet” në favor të anglezëve. Asnjë vend nuk ka humbur më shumë se Anglia ndeshje në Kupë të Botës që janë vendosur me penallti. Anglia ka dështuar tri herë nga penalltitë, aq sa edhe Italia e Spanja. Në total kanë humbur gjashtë prej shtatë ndeshjeve që janë vendosur me penallti në ngjarje të mëdha... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<473>
Title:<https://www.koha.net/boterori-2018/102833/xhaka-optimist-se-zvicra-mund-te-shkoje-larg/>
Content:<
Mesfushori Granit Xhaka insiston se duhet luajtur si skuadër nëse Zvicra dëshiron të kalojë në çerekfinale të Botërorit “Rusia 2018”.
E sipas Xhakës synimet janë të shkohet edhe më larg. Zvicra do të përballet të martën me Suedinë në ndeshjen e 1/8 së finales të botërorit të 21-të. "Helvetikët" kanë mundësi që të heqin mallkimin e eliminimeve në 1/8 e finales.
“Shihet që skuadrat që janë shumë të bashkuara po ecin tutje. Është me rëndësi që të paraqitemi si skuadër. Të jemi të bashkuar”, ka deklaruar Xhaka të hënën në konferencë për media.
Ai është njëri nga katër shqiptarët që janë pjesë e përfaqësueses së Zvicrës. Pos tij janë edhe Valon Behrami, Xherdan Shaqiri e Blerim Xhemaili. Xhaka, Shaqiri e Xhemaili kanë shënuar nga një gol deri më tash në Kupën e Botës “Rusia 2018”, ndërkohë Behrami ka qenë shtyllë e palëkundur në repartin defensiv të skuadrës, si lojtari i parë para vijës së mbrojtjes... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<474>
Title:<https://www.koha.net/boterori-2018/102831/zvicra-e-vendosur-te-beje-hapin-e-madh/>
Content:<
Kanë kaluar 24 vjet prej se Suedia ka fituar ndeshje të fazës nokaut në Kupë të Botës, ndërsa Zvicra nuk ka shënuar gol në këtë fazë që nga botërori i vitit 1954. Por me gjithë të kaluarën e limituar, të dy përfaqësueset do të kenë ambicie reale për të kaluar në çerekfinale të botërorit "Rusia 2018".
Ndeshja e një të tetës së finales mes Suedisë e Zvicrës luhet të martën (sot) prej orës 16:00 në stadiumin në St. Petersburg, shkruan Koha Ditore.
Zvicra, që është e gjashta në ranglistën e FIFA-s, është përfaqësuesja më së larti e ranguar në pjesën e poshtme të shortit, derisa Suedia në ndeshje futet e trimëruar pas fitores impresive me shifrat 3:0 ndaj Meksikës. Për Suedinë kjo ishte fitorja më e madhe në Kupë të Botës që nga viti 1994.
Suedezët kishin vetëm 24.5% posedim ndaj Gjermanisë dhe 33.5% ndaj Meksikës. Ata janë të lumtur të qëndrojnë prapa dhe të luajnë me kundërsulme. Kjo mënyrë mund të mos kënaqë perfeksionistët, por mesfushori Albin Ekdal nuk është i brengosur... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<475>
Title:<https://www.koha.net/boterori-2018/102883/fotoja-e-pastrimit-te-zhveshtores-se-japonise-qe-po-ben-xhiron-e-botes/>
Content:<
Japonia u eliminua mbrëmjen e së hënës nga Botërori pasi ishte në avantazh 2-0 ndaj Belgjikës. Në minutën e fundit shtesë të takimit, kur Japonia kërkonte të shfrytëzonte një goditje këndi për të shënuar golin e fitores, u kap në kundërsulm dhe e pa veten jashtë Rusisë.
Japonezët bënë një paraqitje shumë dinjitoze në Botëror, ashtu si edhe tifozët e tyre, të cilët treguan se janë të qytetëruar duke pastruar shkallët e stadiumit pas çdo ndeshjeje, diçka e pazakontë në stadiumet evropiane.
Por, duket se këtë zakon nuk e kanë vetëm tifozët, por edhe futbollistët japonezë. Edhe pse të trishtuar për humbjen në fund, lojtarët dhe stafi teknik e lanë dhomën e zhveshjes të pastër para se të largoheshin nga aty, transmeton tch.
Aq mirë e kishin pastruar, sa fotoja duket sikur është bërë përpara se të niste ndeshja.
Përveç kësaj, kishin lënë edhe një letër ku shkruhej “Faleminderit” në rusisht.

>
Index:<476>
Title:<https://www.koha.net/boterori-2018/102881/hazard-mezi-e-pret-perballjen-me-brazilin/>
Content:<
Ylli i Belgjikës, Eden Hazard, e ka përshkruar si të mrekullueshëm rastin që kombëtarja e tij të përballet me Brazilin në çerekfinale të Kupës së Botës.
Belgët fituan 3 me 2 ndaj Japonisë në 1/8 e finales me rikthim sensacional në sekondat e fundit.
“Kur bëhet fjalë për ndeshjen e së premtes, do të jetë e mahnitshme sepse të luash ndaj Brazilit është gjithmonë e mrekullueshme si futbollist. Ne do të pushojmë mirë dhe do të provojmë të fitojmë atë ndeshje”, ka thënë ai pas ndeshjes.
Jan Vertonghen, Marouane Fellaini dhe Nacer Chadli realizuan golat e fitores për Belgjikën ndaj Japonisë.
>
Index:<477>
Title:<https://www.koha.net/boterori-2018/102864/aktrimi-i-neymarit-pushton-rrjetet-sociale/>
Content:<
Ndeshja Meksikë – Brazil, përpos rasteve të shumta dhe dy golave nga Brazili, po komentohet edhe për simulimin e Neymarit pas një ndërhyrje nga Miguel Layun i Meksikës.
Rrjetet sociale kanë “shpërthyer” me komente e reagime të ndryshme për reagimin e tepruar të Neymarit pas shkeljes që pati nga Layuni.
“Neymari e meriton çmimin Oscar”, “Neymari thjesht është vetvetja” ishin disa nga komentet më të përdorura teksa nuk munguan as videomontazhat që tregonin reagimin e Neymarit.

 

Whenever @neymarjr goes down, the world responds in the words of #RonBurgundy. #BRAMEX #WorldCup #diving pic.twitter.com/eJAh43yEaY
— Doug Collins (@DougCollinsUX) July 2, 2018


 
 
 
 

Rolling around like he got stung by 100 bees. Pathetic moron.@FIFAWorldCup @Brazil @neymarjr
— Timothy Landgreen (@Qellogz) July 2, 2018


 
 
 

Really, someone give Neymar an Oscar already!#BRAMEX #WorldCup pic.twitter.com/fKMA3DGSvR
— Deepa Kurup (@deepakurup) July 2, 2018


 
 
 

And the Oscar goes to #Neymar @neymarjr pic.twitter.com/Jv1vvymRL4
— Rebeca (@rebecator_) July 2, 2018


 
 
>
Index:<478>
Title:<https://www.koha.net/boterori-2018/102830/spanja-eshte-kthyer-ne-vitet-e-erreta-pas-debaklit-ne-rusi/>
Content:<
Spanja kishte arritur në Kupën e Botës e bindur se është e gatshme sërish të udhëheqë botën e futbollit. Por humbja e së dielës nga Rusia në 1/8 e finales të Botërorit e ka dërguar kampionen e vitit 2010 një dekadë prapa dhe i ka dhënë fund një gjenerate të lavdishme.
Ideja se Spanja, që ka një skuadër me plot fitues në nivel të klubeve dhe përfaqësueseve, mund të dërgohet në shtëpi nga përfaqësuesja më së poshtmi e ranguar në Botëror, do të kishte tingëlluar si çmenduri një muaj më parë, shkruan Koha Ditore.
Mirëpo derisa çdo minutë po kalonte në stadiumin Luzhniki, po dukej gjithmonë e më e mundur. Megjithëse pati 1107 pasime, Spanja nuk arriti të thyejë rezultatin 1:1 dhe fati i spanjollëve u vulos kur portieri rus Igor Akinveev e priti me këmbë penalltinë e Iago Aspasit, për të konfirmuar fitoren 4:3 të vendësve pas penalltive.
Një përfaqësuese që gjithmonë ishte vlerësuar se nuk po arrin synimet në turne të mëdhenj, Spanja, e hoqi këtë njollë nga vetja pas një cikli të lavdishëm mes viteve 2008 dhe 2012, kur fitoi dy herë rresht titullin e Evropës dhe po ashtu Kupën e Botës për herë të parë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<479>
Title:<https://www.koha.net/boterori-2018/102846/ngjallet-debat-per-dyshtetesine-ne-zvicer-pas-shqiponjes-se-xhakes-e-shaqirit/>
Content:<
Në dhjetë vitet e fundit është rritur për 40 për qind numri i zviceranëve me nënshtetësi të dyfishtë. Kjo do të thotë se çdo i katërti shtetas i Zvicrës mban një pasaportë të dytë.
Këto të dhëna janë marrë nga 916 mijë njerëz që jetojnë në Zvicër dhe 560 mijë shtetas të Zvicrës që jetojnë jashtë vendit.
Statistikat u publikuan nga gazeta zvicerane NZZ pasi dy futbollistët e Zvicrës me origjinë nga Kosova, Xherdan Shaqiri dhe Granit Xhaka, festuan golat kundër Serbisë me gjestin që prezanton figurën e shqiponjës, përcjell KosovaPress.
Kjo gjë ngriti debat në Zvicër se çka do të thotë të jesh zviceran në shekullin e 21-të.
Nënshtetësia e dyfishtë u bë legale në Zvicër në vitin 1992. Rritja e numrit të qytetarëve me dy pasaporta ka ardhur kryesisht për shkak të emigrimit dhe martesave në mes të njerëzve të nacionaliteteve të ndryshme, fëmijët e të cilëve mund t’i mbajnë dy pasaporta.
>
Index:<480>
Title:<https://www.koha.net/boterori-2018/102828/kroacia-synon-te-shenoje-kapitull-te-ri-ne-historine-e-saj/>
Content:<
Kroacia ishte madhështore herën e fundit që luajti në Nizhny Novgorod. Mposhti Argjentinën 3:0 dhe dha sinjale se ka vend në mesin e përfaqësueseve pretendente në “Rusia 2018”.
Por ndeshja e së dielës ndaj Danimarkës në të njëjtin stadium, ishte totalisht ndryshe. Kroacia arriti të sigurojë biletën për në çerekfinale, mirëpo vetëm pas një drame të madhe, shkruan Koha Ditore.
Kroacia ishte një nga tri përfaqësueset, përkrah Belgjikës dhe Uruguait, që fitoi të tri ndeshjet e fazës së grupeve. Dhe shumë më tepër ishte pritur nga mesfusha me plot yje e Kroacisë në ndeshje ndaj Danimarkës, por kroatët nuk arritën të dominonin ndaj një kundërshtari shumë mirë të organizuar.
Portieri i Kroacisë, Danijel Subashiq, ishte hero duke pritur penalltitë e Christian Eriksen, Lasse Schone dhe Nicolai Jorgensen. Dhe pas 120 minutave të lodhshëm lojë, Kroacia triumfoi 3:2 pas penalltive, ku Ivan Rakitiq realizoi penalltinë vendimtare... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<481>
Title:<https://www.koha.net/video/102785/fyerje-e-sharje-mes-vllasit-e-anetareve-te-syrit-te-popullit-ne-gjykate/>
Content:<
Me fyerje e sharje ndaj të akuzuarve, mbrojtjes dhe palës së dëmtuar është karakterizuar seanca gjyqësore ndaj 10 të akuzuarve si pjesë e “Syrit të Popullit.
Në këtë seancë, e cila zgjati rreth katër orë, i dëmtuari avokati, Azem Vllasi, është fjalosur me mbrojtjen dhe të akuzuarit, raporton KTV.
Në shumë deklarime, ai nuk është pajtuar me të pandehurit dhe kërkesat e mbrojtjes për hedhjen poshtë të aktakuzës, për çka i ka ofenduar ata me fjalë.
Në të njëjtën mënyrë, i janë përgjigjur edhe të akuzuarit, për të cilët Prokuroria pretendon se së bashku kishin për qëllim të kryenin atentate ndaj zyrtarëve të lartë të shtetit.
Prokurori Sylë Hoxha, në fjalën e tij hyrëse, ka thënë se ka prova të mjaftueshme materiale ndaj të akuzuarve.
Ndërkaq, Azem Vllasi, i cili ishte plagosur nga Murat Jashari, ka thënë se nëse ai tregon planin, motivet dhe kush e shtyu atë ta kryente sulmin, është në gjendje ta falë duke u tërhequr.
Derisa kërkoi dëmshpërblim në vlerë prej rreth një milion eurosh.
Por, i akuzuari Sadri Ramabaja, ish-asamblist i Vetëvendosjes në Prishtinë, tha se paraburgimi i tij dhe ky proces gjyqësor është montim dhe persekutim politik.
Edhe i akuzuari tjetër Murt Jashari, për të cilin mbrojta kërkoi që mos të paraqitet në seancë, për shkak të gjendjes së tij psikike, tha se gjykata është e kapur nga mafia politike.
Mbrojtja ka kundërshtuar aktakuzën, duke thënë se e njëjta duhet të hidhet poshtë, pasi që është e pabazuar në fakte dhe argumente.
Kurse, mbrojtja e disave nga të akuzuarve të cilët kanë shtetësi të Zvicrës dhe Gjermanisë, kërkuan që të lirohen nga masa e paraburgimit, për shkak të dokumentacionit, por gjykata e ka refuzuar kërkesën.
>
Index:<482>
Title:<https://www.koha.net/video/102693/28-vjet-nga-deklarata-kushtetuese-e-2-korrikut/>
Content:<
Sot bëhen 28 vjet që kur delegatët e atëhershëm të Kuvendit të Kosovës, miratuan Deklaratën Kushtetuese të pavarësisë së Kosovës, e njohur si Deklarata e 2 Korrikut.
Në këtë ditë historike, Kosova është shpallur njësi e veçantë, në kuadër të federatës së atëhershme jugosllave.
Deklarata Kushtetuese e 2 Korrikut të vitit 1990 ishte akti që do të shënojë hapin historik institucional të pavarësimit të Kosovës, i cili u zhvillua jashtë objektit të Parlamentit, në kushte të rrethimit nga forca të mëdha policore e ushtarake.
Deklaratën Kushtetuese mbi Kosovën si njësi të pavarur dhe të barabartë në kuadër të federatës apo konfederatës jugosllave e shpallën në Prishtinë 111 delegatët shqiptarë, po edhe të komuniteteve të tjera të Kuvendit të Kosovës.
Deklarata Kushtetuese e 2 Korrikut shënon edhe pikënisjen për pavarësimin e Kosovës nga Serbia, duke synuar që të trajtohet si e barabartë me republikat e atëhershme socialiste në federatën jugosllave.
>
Index:<483>
Title:<https://www.koha.net/video/102920/rikonfirmohet-vendimi-i-themelores-per-sami-lushtakun-ne-rastin-qkuk/>
Content:<
Gjykata e Apelit e Kosovës ka rikonfirmuar aktvendimin e Gjykatës Themelore në Prishtinë për të refuzuar si të pabazuara ankesat e të akuzuarve për hedhje të aktakuzës dhe kundërshtim të provave, në Rastin QKUK, për ikjen e ish-kryetarit të Skenderajt Sami Lushtaku.
Sami Lushtaku me të birin, Mërgimin dhe 21 të tjerë akuzohen për rastin e ikjes nga QKUK më 2014.
“Gjykata e Apelit e Kosovës, duke vendosur sipas ankesave, e ka lënë në fuqi aktvendimin e Gjykatës Themelore në Prishtinë, të datës 05.04.2018, me anë të te cilit ishin refuzuar si të pa bazuara ankesat e 23 të akuzuarve për hudhje të aktakuzës dhe kundërshtim të provave”, thuhet në njoftim të Apelit.
Sipas aktakuzës se Prokurorisë Speciale, e cila ka marrë miratimin e shkallës se parë, E.Th., Sh.H., S.L., I.H., M.L., D.G., B.D., V.B., A.B., Y.B., G.A., Xh.Z., M.-H.L.,A.U..,I.D.,S.Gj., N.Sh.,Rr.R., R.Xh., F.M., S.T., Sh.J., dhe B.D., akuzohen për vepra të ndryshme penale. Në mesin e tyre ka persona të akuzuar për keqpërdorim të detyrës apo autoritetit zyrtar, arratisje të personit të privuar nga liria, lehtësim i arratisjes, lirim të jashtëligjshëm të personave të privuar nga liria, pjesëmarrje në grup të organizuar kriminal etj.
Apeli ka vlerësuar se Themelorja ka vepruar drejt kur ka refuzuar kërkesën e mbrojtësve të të pandehurve.
>
Index:<484>
Title:<https://www.koha.net/video/102586/kosova-importon-nga-bosnja-qumesht-ne-vlere-prej-rreth-6-milione-euro-ne-vit/>
Content:<
Kosova brenda një vitit importon rreth 9 milionë litra qumësht nga Bosnja në vlerë rreth 6 milionë euro.
Vetëm në gashtë mujorin e parë të këtij viti janë importuar 4 milionë e 400 mijë litra qumësht nga ky vend në vlerë prej 2 milionë e 500 mijë euro.
Kështu ka thënë kryetari Shoqatës së Fermerëve të Kosovës, Besim Kuqi i cili i është referuar të dhënave zyrtare të Doganës, dhe shtoi se këto produkte me çmim jo konkurruese po i dëmtojnë prodhuesit kosovarë.
Kuqi ka thënë në një intervistë për KosovaPress se më 16 prill të këtij viti Ministria e Tregtisë dhe Industrisë ka marrë vendim për masa mbrojtëse për prodhimet e qumështit nga Bosnja dhe Hercegovina, ndërsa sipas tij, Qeveria po hesht dhe e ka stopuar këtë vendim.
“Ne si fermerë kemi qenë shumë të kënaqur dhe kemi pasur një mendim shumë të mirë duke përshëndetur vendimin e Tregtisë dhe Industrisë, por sot e asaj dite ai vendim ka mbetur vetëm në letër dhe nuk është bërë ekzekutimi i tij… Ne kemi diskutuar shumë për këtë problem që po na shkakton humbje të mëdha neve si fermer. Edhe sipas të gjitha gjasave është parë se diçka është kah punohet në këtë drejtim, por më shumë në letër se sa që po veprohet drejtpërdrejt për me u parë efekti i këtyre masave të prodhuesit”, ka thënë Kuqi.
Ai ka apeluar Qeverinë e Kosovës që të zgjidhë këtë problem, sepse sezoni i industrisë së qumështit gati është në përfundim.
“Topi ka mbetur duke gjuajtur, herë te ministria e Tregtisë, herë te Ministria e Financave, dikush thotë ‘kryeministri duhet me marr vendim’. Por, po shpresojmë që në afat shumë të shkurtër do të zgjidhet ky problem, edhe pse është vonuar shumë, sepse sezona e fermerëve vetëm se është nga fundi. Problem është se sezoni i verës rritet sasia e qumështit me të madhe”, tha ai.
Për mos zbatim të masave mbrojtëse nga ana e Qeverisë, Kuqi ka thënë se sasia e prodhimit të qumështit është zvogëluar për rreth 80 mijë litra qumësht në ditë dhe shumë ferma janë duke u mbyllur për çdo ditë.
“Ne jemi në terren tërë kohën dhe shohim se ka humbje shumë të mëdha, shumë ferma dita ditës mbyllen, s’munden me përballuar këtë konkurrencë. Problemi është se edhe përpunuesit janë më të njëjtat probleme, ata nuk po munden me grumbulluar sasinë e qumështit që prodhohet në këtu për shkak të çmimeve të lira që ka qumështi në treg. Andaj, drejtpërdrejt fermeri dëmtohet ngase nuk mundet me vazhduar me humbje gjithë kohën dhe detyrohen të bëhet mbyllja e fermave”, tha ai.
Ndërsa, ditë më parë zyrtarë të Ministrisë së Financave, kanë thënë se vendimi i MTI-së për masa mbrojtëse është në Zyrën e kryeministrit për t’u bërë qartësimet ligjore.
Sipas këtyre zyrtarëve është në dorën e kryeministrit të Kosovës ta fuqizojë vendimin dhe ta obligojë Doganën e Kosovës për implementim.
>
Index:<485>
Title:<https://www.koha.net/video/102824/projektligji-per-paga-le-te-pakenaqur-shume-sindikata-paralajmerohen-greva/>
Content:<
Projektligji për Pagat pritet të diskutohet të premten në Qeveri, por shumë sindikata të punëtorëve janë të pakënaqura me përmbajtjen e këtij projektligji.
>
Index:<486>
Title:<https://www.koha.net/video/102741/as-beogradi-dhe-as-prishtina-nuk-do-te-marrin-krejt-cfare-duan/>
Content:<
Ambasadori amerikan në Serbi Kyle Scott ka deklaruar se dialogu Beograd- Prishtinë duhet të hyjë në fazë më intensive. Ka shtuar se shpreson se kompromis madje do gjendet brenda këtij viti.
Kyle Scott për televizionin publik serb ka theksuar se është e qartës se as Beogradi dhe as Prishtina nuk do të fitojnë krejt çfarë duan, porse është e rëndësishme që të dy palët të arrijnë te kompromisin.
“Për këtë arsye është aq e rëndësishme që ky dialog që udhëhiqet nga BE. Mendoj se dialogu duhet të hyjë në fazë më intensive sepse shpresoj se kompromisi, do të arrihet, madje, në këtë vit”, ka thënë Scott, transmeton Koha.net.
Ai ka shtuar se deklarata e mëhershme se SHBA-ja dëshiron t’i inkurajojë Serbinë e Kosovën ta arrijnë kompromisin, është pjesë e politikës së tashme të jashtme të SHBA-së.
Scott ka përfunduar se fjala kompromis është e shëmtuar, porse kompromisi është shtyllë e politikës ndërkombëtare.
>
Index:<487>
Title:<https://www.koha.net/video/102614/ligji-do-tia-ule-pagen-e-dyfishuar-kryeministrit-me-se-shumti-do-te-paguhet-presidenti/>
Content:<
Kryeministri Ramush Haradinaj, në fund të qershorit mori pagat retroaktive mbi 10 mijë e 500 euro që nga dhjetori i vitit të kaluar.
Por, me Projektligjin për Pagat, kryeministrit pritet t’i ulet rroga që ia rriti vetes 2 mijë 950 euro, raporton KTV.
Kryeministri pritet të marrë pagë 2 mijë e 390 euro, pasi është përcaktuar me koeficient 10, e që koeficienti bazë llogaritet të jetë 239 euro.
Pagën e njëjtë me të kryeministrit, 2 mijë e 390 euro do të marrë edhe kryetari i Kuvendit, Kadri Veseli, dhe kryetarja e Gjykatës Kushtetuese Arta Rama-Hajrizi.
Ndërsa, presidenti Hashim Thaçi, pritet të ketë pagën më të lartë 2 mijë 868 euro, me koeficient 12.
Nivelimi i pagave përmes Ligjit për Pagat, do të bëhet edhe për ministrat dhe zyrtarët e tjerë shtetërorë.
Zëvendëskryeministri do ta ketë pagën 1 mijë 912 euro. Ndërkaq, ministrat 1 mijë 792 euro.
1 mijë 434 euro pritet paguhen secili prej 74 zëvendësministrave të qeverisë Haradinaj. Atyre do t’iu rritet paga rreth 300 euro.
Hiq më keq nuk do të kenë pagat as deputetët, të cilët do të paguhen 1 mijë e 792 euro.
Pagën më të lartë do ta ketë, Shpend Ahmeti, për shkak se udhëheqë me kryeqytetin dhe ai do të ketë pagë 1 mijë 673 euro
Projektligji për pagat ende është në diskutim publik, por është paralajmëruar se gjatë javës që vjen do të dërgohet në qeveri dhe më pas për miratim në Kuvend.
Derisa Ligji për Pagat nuk miratohet në Kuvend, kryeministri do të marrë pagën me rritje përmes vendimit për rritje, i marrë 3 muaj pasi Haradinaj mori pozitën e udhëheqësit të Qeverisë.
>
Index:<488>
Title:<https://www.koha.net/video/102510/gjermania-edhe-zyrtarisht-kerkon-infermiere-nga-kosova-e-shqiperia/>
Content:<
Ministri federal i Shëndetësisë në Gjermani, Jens Spahn nga CDU-ja, dëshiron të rekrutojë specialistë specifikisht nga Evropa Juglindore për të luftuar mungesën e burimeve njerëzore në infermieri.
>
Index:<489>
Title:<https://www.koha.net/video/102692/kopac-kontrata-per-kosoven-e-re-te-rishikohet-por-jo-nga-njerezit-qe-e-bene-ate/>
Content:<
Kontrata për termocentalin “Kosova e Re” përbën shkelje të legjislacionit për energji të Bashkimit Evropian, dhe si e tillë duhet të rishikohet, ka thënë drejtori i Sekretariatit të Komunitetit për Energji, Janez Kopaç.
Por ka theksuar se kjo nuk mund të bëhet nga njerëzit në Qeveri, që i siguruan përparësi kompanisë amerikane “Contour Global”.
Në një intervistë për “Kohën Ditore”, ai ka listuar një varg rreziqesh të cilat i bartin Kosova dhe konsumatorët me hyrjen në operim të “Kosovës së Re”.
Drejtori i organizatës në të cilën bëjnë pjesë të gjitha vendet e Bashkimit Evropian dhe ato të Ballkanit Perëndimor është shprehur se Qeveria duhet të angazhohet në ndryshimin e kontratave tashmë të nënshkruara, në mënyrë që t’i sjellë ato në përputhje me rregullat evropiane.
Në intervistën e gjatë dhënë për gazetën, Kopaç ka folur edhe për gjendjen në përgjithësi të sektorit energjetik në Kosovë, caqet e paarritura nga institucionet kosovare për burimet e ripërtërishme, problemet me Serbinë dhe çështje të tjera. (Intervistën e plotë mund ta lexoni në numrin e sotëm të Kohës Ditore)
>
Index:<490>
Title:<https://www.koha.net/video/102922/vv-ja-me-psd-ne-me-qendrime-te-kunderta-per-opinionin-ligjor-te-mzhe-se/>
Content:<
Opinioni i Ministrisë së Zhvillimit Ekonomik që i është dhënë drejtorit të Pronës në Komunën e Prishtinës, Dren Kukaj, në lidhje me postin e kryeshefit ekzekutiv të Ndërmarrjes Publike Banesore(NPB), është interpretuar në dy versione nga përfaqësues të PSD-së dhe VV-së.
VV-ja pretendon se kryeshefi i deritashëm i NPB-së, Nexhat Kryeziu, që është edhe anëtar i kësaj partie ka të drejtë të vazhdojë të mbajë postin deri në zgjedhjen e një kryeshefi të ri në mënyrë të ligjshme, shkruan sot “Koha Ditore”.
PSD-ja pretendon se ushtruesi i detyrës i zgjedhur përmes një vendimi të Komisionit të aksionarëve, Hajdar Hoxha (i afërt me këtë parti) duhet ta marrë menaxhimin e Ndërmarrjes, deri në shpalljen e konkursit për drejtor të ri.
Dren Kukaj, i cili përpos si drejtor i Pronës në Komunë, është edhe aksionar në NPB i emëruar nga kryetari i Komunës, Shpend Ahmeti, në një adresim publik ka thënë se “Ministria e Zhvillimit Ekonomik me një opinion ligjor i dha të drejtë Komunës së Prishtinës në raport me paqartësitë lidhur me NPB-në” ... (më gjerësisht lexoni sot në “Koha Ditore”)
>
Index:<491>
Title:<https://www.koha.net/ktv/102877/express/>
Content:<
>
Index:<492>
Title:<https://www.koha.net/ktv/102875/serial-quot-thyerja-e-heshtjes-quot-epis-153/>
Content:<
>
Index:<493>
Title:<https://www.koha.net/ktv/102874/koha-e-lajmeve/>
Content:<
>
Index:<494>
Title:<https://www.koha.net/ktv/50850/dokumentar-kodi-i-mikelangjelos-epis-1-amp-2-reg/>
Content:<
>
Index:<495>
Title:<https://www.koha.net/ktv/64569/rubikon-reg/>
Content:<
>
Index:<496>
Title:<https://www.koha.net/ktv/102656/reciklim/>
Content:<
>
Index:<497>
Title:<https://www.koha.net/ktv/102657/koha-e-lajmeve/>
Content:<
>
Index:<498>
Title:<https://www.koha.net/ktv/102658/serial-quot-thyerja-e-heshtjes-quot-epis-152/>
Content:<
>
Index:<499>
Title:<https://www.koha.net/ktv/102659/express/>
Content:<
>
Index:<500>
Title:<https://www.koha.net/ktv/102660/lajmet-e-mbremjes-live/>
Content:<
>
Index:<501>
Title:<https://www.koha.net/ktv/92437/rubikon-reg/>
Content:<
>
Index:<502>
Title:<https://www.koha.net/ktv/100902/te-linda/>
Content:<
>
Index:<503>
Title:<https://www.koha.net/ktv/101437/express-reg/>
Content:<
>
Index:<504>
Title:<https://www.koha.net/boterori-2018/103009/kane-kalon-ne-epersi-angline-kunder-kolumbise/>
Content:<
Anglia ka kaluar në çerekfinale të Kampionatit Botëror duke mposhtur me penalti Kolumbinë.
Heroi i Anglisë në penalti ishte Eric Dier që realizoi penaltinë e fundit dhe vendimtaren në këtë duel.
Kjo ndeshje përfundoi 1 me 1 me golat e Harry Kane për Anglinë dhe Yerri Minas që realizoi në minutat shtesë të takimit.
Në çerekfinale Anglia do të përballet me Suedinë që sot gjatë ditës mposhti Zvicrën.

Penaltitë përcaktojnë fituesin e duelit Kolumbi – Angli
Fituesi i ndeshjes Kolumbi – Angli pritet të përcaktohet me penalti pasi vazhdimet nuk kanë sjell fitues.

Kolumbia siguron vazhdimet në minutën e fundit të takimit
Yerry Mina është përkujdesur që Kolumbia të sigurojë vazhdimet me golin që ka realizuar në minutën e dytë shtesë të takimit kundër Anglisë.
Mbrojtësi shtatlartë realizoi me kokë dhe goditjen e tij nuk mund ta ndalnin as portieri Picford e mbrojtësi Trippier.

Kane kalon në epërsi Anglinë kundër Kolumbisë
Harry Kane ka realizuar golin e epërsisë në ndeshjen që Anglia po e zhvillon kundër Kolumbisë.
24-vjeçari anglez e fitoi vetë penaltinë kur u pengua në zonë nga Carlos Sanchez në minutën e 55-të.
Ky është goli i gjashtë i Kanet në këtë Botëror.
>
Index:<505>
Title:<https://www.koha.net/veshtrime/98788/miniera-e-pafund-e-arit/>
Content:<
Deri tash për rrugën e Shkupit janë paguar rreth 540 milionë euro apo afro 90% të vlerës së kontratës. Në mars kishin përfunduar 82% e punëve të përcaktuara sipas kontratës. Pra, ku qenka problemi? Cilat qenkan vonesat në pagesa? Çka ka të fshehur tash pas këtyre shifrave dhe pse është dashur të nënshkruhet aneks- kontrata? Çka dinë Pal Lekaj dhe Qeveria e që nuk duan të na tregojnë? Pse duhet t&#39;ia falim 53 milionë euro një konsorciumi që i ndërton rrugët zeher të shtrenjta? Kush është përfituesi i vërtetë i kësaj fizkulture?
Oj Kosovë, oj miniera ime,
ndose jam o i padije
Pasunin&#39; tane zemra
Kurrë s&#39;ka me harrue!
Për ta nisur këtë kolumne më frymëzoi hiti i Shkurte Fejzës, që ua kishte kushtuar mërgimtarëve. Një, për shkak se teksti mund t&#39;i përshtatet fare lehtë kontekstit tonë aktual, dhe dy, për shkak se mërgimtarët më shumë se kushdo tjetër i kanë shumë milionë arsye për ta vajtuar vendin të cilin e mbajnë gjallë qysh moti.
Ku mbetën çelësat?
“Po ia ndajmë pasi nuk është mirë që të përballemi me procese gjyqësore që do ta dëmtonin vendin”, qe ajo që e tha Ramush Haradinaj në mbledhjen e Qeverisë, kur u vendos që konsorciumit “Bechtel-Enka” t&#39;i ndaheshin madje 53 milionë (nga 63 sa u paralajmëruan para një kohe) në emër të penaleve. Se përse Kosova duhet t&#39;i paguajë 53 milionë euro, nuk mundëm ta merrnim vesh dje nga ministri Lekaj. Thjesht, ngase nuk diti ta arsyetonte.
Nuk po e dimë kush sa para i dha kujt; nuk po e dimë se kush u vonua për çka; nuk po e dimë se si duket projekti, nuk po e dimë asnjë send deri në fund në lidhje me këtë rrugë, pos që ka me na kushtu, me gjasë, më shumë sesa ajo rruga tjetër që kurrë nuk u bë 100-kilometërshe siç ishte kontraktuar.
Duhet rikujtuar se kur është shpallur tenderi, ashtu kosovarçe, e dini, pa fillim e pa fund e me shumëçka në mes, ishin kërkuar opsionet me tunel 2,2 kilometërsh kah Kaçaniku dhe pa tunel. Oferta me tunel kishte pasur vlerën e rreth 600 milionë eurove, kurse ai pa tunel nja 500 milionë euro. Ky çmim nuk i përfshinte shpronësimet që është kalkuluar se do të ishin rreth 60 milionë euro.
Kur nisi ndërtimi i kësaj rruge u tha se kostoja e saj do të ishte 599.944.263,54 euro. Pra, nëse ky ishte çmimi i ofertuar nga “Bechteli”, e paska nënkuptuar pra edhe ndërtimin e tunelit. Po çfarë ndodhi me atë tunel? A mos doli kush të na tregojë se u ndërrua projekti, ose që diçka ndodhi ndërkohë, porse që nuk ndikoi në çmim? Jo natyrisht.
Në vend të kësaj atë që shohim në atë rrugë janë disa shtylla marramendëse që “t&#39;i shtinë ethet në bark” dhe që do ta lidhin Kaçanikun me Hanin e Elezit. Gjatë ndërtimit disa nga ato shtylla ishin rrëzuar, për shkak se janë ndërtuar mbi Lepencin dhe në një terren, siç po shihet, ku mund të ketë rrëshqitje dheu. A garanton kush se ajo pjesë e trasesë është vërtet e sigurt?
Por t&#39;i kthehemi prapë kontratës. Në një studim të bërë nga Riinvesti më 2015-n, në lidhje me këtë rrugë, që mbase nuk del të jetë aq rentabile, është thënë edhe kjo: “Nga takimet tona me zyrtarë të MI-së rezulton se “Rruga 6” do të ketë çmim fiks (rreth 650 milionë EUR), që është një përparësi e madhe krahasuar me kontratën e mëhershme për “Rrugën 7” (rruga për në Shqipëri, v.i.). Bëhet fjalë për kontratë, siç quhet, me “çelësa në dorë”, e cila do të ketë përparësitë e veta edhe në aspektin e prokurimit. Kostoja e përgjithshme e ndërtimit të “Rrugës 6” përbëhet nga kosto e shpronësimit të pronave private dhe nga kostoja e ndërtimit të rrugës”.
Cilat vonesa?
Tenderi u shpall kur Thaçi ishte kryeministër. Punët nisën pak para zgjedhjeve (si zakonisht) të 2014-s, kurse segmenti i parë deri në Babush u përurua kur Isa Mustafa qe kryeministër. Segmenti deri në Ferizaj u përurua me Ramush Haradinajn kryeministër.
Më 27 shtator 2017, pra 17 ditë pasi u formua Qeveria aktuale, u nënshkrua një aneks i kontratës të cilën s&#39;e pamë kurrë, ashtu siç nuk e pamë as aneksin. Porse, një kërkesë që e kishte dërguar konsorciumi në adresë të Qeverisë në shkurt të sivjetmë tregonte se amendamentimi ishte bërë me kërkesën e Kosovës për zgjatjen e afatit të përfundimit të punëve. E ky është një nonsens edhe kontraktual e edhe ndërtimor -- zgjatjen e afateve për përfundim zakonisht e kërkon punëkryerësi, për shkak të problemeve që lidhen për gjëra të paparapara në terren. Pse pra kjo kërkesë?
Me sa kam informacione, deri tash për këtë rrugë janë paguar gjithsej 539.816.778,95 euro apo 89,98% e vlerës së kontratës. Nga ana tjetër, i njëjti burim thotë se deri në muajin mars kanë përfunduar 82% e punëve të përcaktuara sipas kontratës. Për pasojë, e kam shumë të paqartë ta kuptoj se ku qenka problemi: cilat qenkan vonesat në pagesa? Çka ka të fshehur tash pas këtyre shifrave dhe pse është dashur të nënshkruhet aneks-kontrata? Çka dinë Pal Lekaj dhe Qeveria e që nuk duan të na tregojnë? Pse duhet t&#39;ia falim 53 milionë euro një konsorciumi që i ndërton rrugët zeher të shtrenjta? Kush është përfituesi i vërtetë i kësaj fizkulture?
Tjetër problem është edhe memorandumi i konsorciumit drejtuar Qeverisë. Pasi që e lexova mund t&#39;ju them se kurrë më shumë pallavra me një vend nuk i kam parë sesa në këto katër faqe dokument. Citimi i ligjeve andej-këndej; arsyetimi për angazhimin e nënkontraktuesve dhe të punëtorëve punojnë “nëpër fronte pune” dhe absolutisht asnjë zbërthim financiar për asnjërin pozicion të cilin e citojnë në të -- kjo është baza që shërbeu për faljen e 53 milionëve. Në fund të letrës, me shkronja të nxira thotë: “Si pasojë e të drejtave të lartpërmendura të BEGP, kompenzimi për zgjatjen e Afatit të Përfundimit të Punëve është vlerësuar në 63 milionë euro”.
Aty ku s&#39;ka prokuror, ka hajni
Kur u mor vendimi për faljen e këtyre milionëve, sikur të ishin bonbone, Lekaj deklaroi se falë përpjekjes së Qeverisë është arritur ujdia që të paguajmë 53, në vend të 63 milionëve (dhe tha e zbritëm borxhin në 45 milionë, plus TVSH 8 milionë, bëjnë 53 milionë), por nuk na tregoi për çfarë u arrit ujdia.
Po mirë, hajde qenka arritur ujdia. Po dy pyetje duhen shtuar ministrit dhe Qeverisë: nëse aneks-kontrata u nënshkrua në shtator vjet dhe nëse letra e konsorciumit ka ardhur në Qeveri në shkurt, pse ka pritur kjo Qeveri deri në qershor për ta arritur ujdinë?
Nëse vërtet paskemi pasur borxh (e prej pagesave të realizuara deri tash nuk po duket se paskemi vonesa), pse duhen kaluar 9 muaj që të zgjidhet çështja e një borxhi, që me logjikën e memorandumeve ngrenë me vete edhe kalkulimin e kamatave në vonesë, pos “angazhimit shtesë të nënkontraktuesve” dhe të “punëtorëve në fronte pune”.
Kësaj po i vjen era mashtrim -- por ec e bjeri në fije se kush po mashtron më shumë: Qeveria e kaluar që ka thënë se ka pasur 14 milionë borxh (pse?), apo kjo që thotë se i kemi 53 milionë borxh (pse?). Po të ishit të hairit do të dilnit e të na tregonit se ku në të vërtetë po shkojnë ato para.
E po të ishte i hairit, edhe kryeprokurori i shtetit do të niste hetimet ex-officio, për shkak se krejt kësaj skeme i vjen era dyshim e mashtrim. Porse ja që kryeprokurorin e shtetit e kemi një njeri tepër të zënë me punë, sepse i mban pesë pozita, me gjithë konfliktin e interesit. E kemi gjithashtu të zënë duke u marrë me gazetarë e me kërcënime. E mbase për këtë arsye është njeriu, i cili gjatë mandatit të tij nuk ia ka dalë ta fusë në burg asnjë njeri për krim të organizuar e korrupsion. Nuk ia ka dalë t&#39;i fitojë rastet në gjyq në asnjërin rast të shënjestruar për liberalizim; është mbase kryeprokurori gjatë mandatit të të cilit prokurorët janë treguar më të pasuksesshmit për shkak se nuk kanë mundur t&#39;i arsyetonin aktakuzat në gjyq. Është kryeprokurori i vetëm, i cili i ka akuzuar gjyqtarët për këtë punë dhe është munduar t&#39;ia lërë fajin Këshillit Gjyqësor të Kosovës. Dhe jo se i kemi gjyqtarët me të cilët mund të lëvdohemi, por po duken që janë për një gram më të rëndë e më të mirë sesa prokurorët.
* * *
Nuk e di se përse, kur m&#39;u kujtua Shkurte Fejza, m&#39;u kujtua edhe demonstrata masive në Prishtinë më 3 mars 1998, pas masakrës në Likoshan e Qirez.
Nuk mbaj mend të kem parë më shumë njerëz në rrugë që kishin dalë të protestonin kundër vrasjes së njerëzve, e nëpërmjet tyre edhe vrasjes së Kosovës.
Fati ynë i mirë është që me luftën përfunduan masakrat fizike dhe përpjekjet për të na shuar si komb.
Fati ynë i keq është që dita më ditë na masakrohen nervat e na shkatërrohet jeta nga një grumbull njerëzish që nuk ditën të ngiheshin kurrë me atë që kanë mbërritur të grabisin këta 19 vjet.
Fati ynë edhe më i keq është se na e kanë mbytur ndjenjën e detyrimit qytetar dhe na kanë zhytur nga një amulli nga e cila nuk po dimë të zgjohemi.
Javën tjetër do të mbushen 19 vjet nga çlirimi që na e solli NATO-ja. E në këta 19 vjet ia dolëm të bëhemi shteti më i varfër në Evropë; shteti me papunësinë më të madhe në Evropë; shteti më i sëmurë në Evropë; shteti më analfabet në Evropë; shteti i cili nuk e ka asnjë stadium a palestër për të luajtur lojë ndërkombëtare; shteti i cili nuk ka teatër shumëfunksional; shteti që nuk ka as hekurudhë; shtet i bankrotuar...
Sepse “Kosova martire” kurrë s&#39;prajti së qeni minierë e pafund e arit për ata që dashurinë për Kosovën e shprehin duke ia zhvatur pasurinë dhe paratë e buxhetit, as pa u skuqur e as pa u zverdhur.
flaka@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<506>
Title:<https://www.koha.net/veshtrime/97395/skemat-klienteliste/>
Content:<
Shumë ironike kjo puna e jonë. Njerëzit sikur Thaçi na e bënë paçavure shtetin, hala pa e formuar mirë. Na e kanë krijuar një sistem klientelist, ku një grusht badihavxhinjsh politikë, por jo edhe financiarë, ua shohin hairin strukturave zhvatëse që i kanë formuar. Qe 19 vjet na udhëheqin fytyrat e njëjta, dhe tamam sa mendon se nuk mundet me qenë më keq, na befasojnë me “kreativitetin” e tyre
Nuk pati ndryshe si të shkonte java pos me një problem politik në Merdar.
Delegacioni kosovar që ishte nisur të shkonte në festivalin “Mirëdita, dobar dan!” u ndal nga policia serbe; u kontrollua në stilin e asaj që kishim përjetuar që nga fillimi i viteve tetëdhjetë dhe u mbajt në kufi për disa orë. Për pikë të qejfit, policia serbe e konfiskoi një pjesë të materialit që ishte përgatitur për paraqitje në Beograd. Delegacioni shkoi, atje “u mirëprit” nga radikalët, porse qëndroi pa ndonjë problem më të madh sigurie.
Konkluzioni: pallavra janë marrëveshjet për normalizimin e marrëdhënieve midis Kosovës e Serbisë. Sepse marrëveshjet e arritura në Bruksel duken të jenë vetëm nga një copë letër pa ndonjë vlerë, për shkak se nuk zbatohen. Dhe, siç do të nxjerrin përfundimin pjesëmarrësit e festivalit, këto janë marrëveshje të padobishme për shkak se krejt çka kanë arritur deri tash është t&#39;i rregullojnë marrëdhëniet vetëm për politikanët dhe ambiciet e tyre për ta mbajtur pushtetin.
Kontributi i arsimtarëve
E për ta mbajtur pushtetin duhet zaptuar atë fillimisht. Dhe kjo është pikërisht ajo çfarë kishte ndodhur gjatë fushatës zgjedhore vitin e shkuar. Në një veprim të paprecedentë, koalicioni PAN kishte nënshkruar marrëveshje mirëkuptimi me SBASHK-un në mes të fushatës zgjedhore, dhe ishin dakorduar që për votat që do t&#39;i jepeshin koalicionit do të miratohej një ligj që i njeh meritat e arsimtarëve që e kanë mbajtur sistemin paralel të gjallë në të nëntëdhjetat. Nejse, nuk ishte shkruar bash kështu, porse kjo ishte esenca e saj.
Ndërkohë, shumëkujt i kishte ikur fakti se më 2014-n, ishte miratuar një ligj që ua njihte statusin kontributdhënës arsimtarëve nga ajo epokë, me çfarë e fitonin të drejtën për ta marrë pensionin e pleqërisë sipas kualifikimit profesional, me kusht që t&#39;i dëshmonin 15 vjet pune para ’99-s.
Dhe, para pak kohësh, Kuvendi miratoi, në lexim të parë, ligjin që e njeh kontributin e arsimtarëve duke ua dhënë një pension tjetër, dhe duke ua dhënë edhe beneficionet e tjera, që nënkuptojnë se pensionin do të mundë ta trashëgojnë edhe anëtarët e familjes.
Për krejt neve që nuk e kishim parë këtë projektligj, e që nuk dinim për ligjin nga 2014-a, dukej normale që të miratohej një ligj i këtillë. Por për Institutin GAP, qe punë për të hulumtuar, dhe për të na i hapur sytë.
Në pika të shkurtra, projektligji i përfshin rreth 27 mijë veta. Të kujtojmë se përherë ka pasur rreth 18 mijë të angazhuar në mësimdhënie, që do të thotë se rreth 9 mijë veta kanë kaluar nëpër të. Por, sipas ligjit, nëse kanë punuar bile një vit, kanë të drejtë të marrin pension të veçantë.
Kostoja e këtij ligji për çdo vit e arrin shumën prej 20 milionë eurosh në vit. Mendohet se ky ligj do të zbatohet deri në vitin 2049 (sipas projeksioneve), që do të thotë se Kosova do të detyrohet t&#39;i ndajë më së paku 650 milionë euro pensione vetëm për këtë kategori. Kjo, duke mos e pasur sigurinë se numri i përfituesve eventualë do të jetë ky që është. Shumë lehtë mund të na ndodhë që numri edhe i arsimtarëve të rritet aq sa i veteranëve fals.
Këmba zhag
Frymëzimi për një ligj të këtillë rrodhi nga procesi famëkeq i përcaktimit të veteranëve që e kanë fituar të drejtën në pension të veçantë. Kurse koha e cila mençur u përzgjodh nga SBASHK-u qe fushata zgjedhore. Pra, në këmbim të jo pak votave, ata që më vonë do të krijonin Qeverinë, premtuan ta kalojnë një ligj të këtillë. E pse jo, se a mos do t&#39;i paguajnë pensionet nga xhepat e tyre? Pse a mos do të mërziten se çfarë do të ndodhë me Kosovën pas mandatit që e mbajnë e të cilin kushedi a mbërrijnë ta kryejnë? Natyrisht se jo, ngase atyre u intereson ta shtrydhin këtë vend edhe pak përderisa i mbajnë kolltukët ku janë ulur, ndërkohë që me kësi potezash e blejnë edhe paqen sociale.
E kur jemi te veteranët, ligji që i rregullon pensionet e tyre, natyrisht, është duke dalë kapuç me mëngë. Për shkak të numrit të fryrë dhe për shkak të beneficioneve që i parasheh edhe ky ligj, kostoja e zbatimit të tij është rritur në mënyrë enorme. Kur qe miratuar ligji, ishte paraparë që kostoja të ishte diku rreth 11 milionë euro. Tash ka mbërritur në 81 milionë euro në muaj, sepse i kemi 40 mijë veteranë që marrin pension. Ndoshta na del edhe ndonjë rrugës, bile ta rrumbullakojmë shpenzimin në 100 milionë në vit.
Skema të tilla pensionale janë shpikur disa dhe me gjasë do të vazhdojnë të shpiken sa herë partitë politike do t&#39;i kaplojë frika nga mungesa e votave. Sa për të kujtuar, shteti ynë ka paraparë pensione/kompensime për ish-të burgosurit politikë; për deputetët e Republikës së Kosovës të të &#39;90-ve, për “Trepçën”, për arsimtarët tash -- plus, të mos harrojmë edhe për deputetët e legjislaturave të ndryshme, që nuk ia dolën ta kalonin një ligj super komod për veten, ama që paguhen edhe kur t&#39;iu skadojë mandati për një kohë të përcaktuar me ligj, varësisht nga stazhi i kaluar në Kuvend. Të mos flasim për ministrat dhe zëvendësministrat që gjithashtu paguhen në një formë a tjetër për “punën” që e kanë kryer derisa kanë qenë në detyrë.
Koordinatorët
E se e gjithë Qeveria Haradinaj në fakt është një skemë akomodimi dostash e interesash partiake, e dëshmoi gjetja e re: ajo e emërimit të koordinatorëve nëpër resorë të ndryshëm. Sikur të donin të na tregonin se ata 100 badihavxhinj ministra e zëvendësministra nuk dinë ta kryejnë punën e tyre, tash janë caktuar edhe ca koordinatorë që do ta kenë pagën e zëvendësministrit dhe të gjitha beneficionet e tjera. Se çfarë do të bëjnë këta, dhe nëse do të shkruajnë raport tremujor të cilin askush nuk do ta lexojë, mbetet të shihet.
Pra, politikanë të dështuar, që me gjasë kanë mbetur pa punë pas fizkulturave të ndryshme që janë përpjekur t&#39;i bëjnë, tash janë akomoduar me tituj koordinatorësh -- kot së koti -- për të bërë edhe më shumë kallaballëk në ekzekutiv.
Tek e mendoj pak, e vetmja gjë e mirë që mund të dalë nga edhe kjo pafytyrësi është që ndoshta kjo do ta cytë ndërtimin më të shpejtuar të sallës së operës dhe baletit -- ngase do të jetë salla e vetme që do të mund të zërë gjithë këta me një vend.
E kur e kujton se vetëm këta zëvendësministra i kushtojnë Kosovës 1 milion euro në vit paga dhe kur e kupton se për tre muaj këta njerëz, së bashku me Kuvendin dhe zyrën e kryetarit i kanë shpenzuar 35 milionë euro në shëtitje nëpër botë -- të kujtohet se gjithashtu iu nevojitet një koordinator për rroga e një tjetër për shëtitje. Ndërkohë që varfëria në Kosovë e mbërrin 40-përqindëshin. Marre.
Supershëtitësi me paratë tona
E ai që nuk ka fije marreje është Thaçi, i cili në ditët e fundit i ka intensifikuar udhëtimet nëpër Evropë, dhe që, me gjasë (sepse këtë ndoshta kurrë nuk do ta dimë), me paratë tona sillet nëpër ambiente klasike për ta bërë promovimin e librit për të.
Javën e shkuar qe në Austri, në Akademinë diplomatike austriake, i rrethuar me emra me nam që folën për të dhe ku e besoj ua fali librat pjesëmarrësve. Natyrisht, jo pa i nënshkruar, ani pse thotë se nuk është autori i librit.
Tash, teori konspiracioni mund të jetë që Kosova ta ketë paguar Akademinë austriake për ta organizuar këtë ngjarje. Ashtu siç u përfol se autorët e librit u paguan nga paratë e lobimit. Ashtu siç Kosova ia paguan darkat, apo së paku udhëtimet për në Londër, për t&#39;u takuar me “miqtë e Kosovës”, siç është Catherine Ashton, e që njëkohësisht është edhe këshilltare e Vuçiqit.
Dhe krejt kjo në shërbim të paraqitjes së tij si personit të vetëm që mund ta shtyjë procesin e negociatave me Serbinë përpara -- sepse pavarësisht faktit se Kuvendi ende nuk e ka shqyrtuar Platformën e Qeverisë për negociata (thonë se kjo do të ndodhë të hënën, ama kini parasysh se është pika 24 e rendit të ditës - kjo kallëzon ose për qëllim kontrabandimi, ose për frikën se nuk do të kalojë), ky me ngulm insiston se negociatat vazhdojnë në qershor. Dhe lë të nënkuptohet se ai do të shkojë në Bruksel, sepse “Kushtetuta ashtu e parasheh”. Ani që Kushtetuesja ka vendosur se nuk mund të shkojë pa autorizimin e Kuvendit.
* * *
Shumë ironike kjo puna e jonë. Njerëzit sikur Thaçi na e bënë paçavure shtetin, hala pa e formuar mirë. Na e kanë krijuar një sistem klientelist ku një grusht badihavxhinjsh politikë, por jo edhe financiarë, ua shohin hairin strukturave zhvatëse që i kanë formuar.
Qe 19 vjet na udhëheqin fytyrat e njëjta, dhe tamam sa mendon se nuk mundet me qenë më keq, na befasojnë me “kreativitetin” e tyre.
“Kreativitet” që do të na e sjellë edhe një skemë të re shpaguese.
Kush janë në radhë, tash? Policët, administrata, mjekët, familjet kontributdhënëse, pronarët e shtëpive-shkolla; pronarët e shtëpive-ambulanca; vullnetarët e Nënës Terezë; aktivistët e KMDLNJ-së; punëtorët kosovarë të organizatave ndërkombëtare gjatë luftës, shoferët e autobusëve që çonin në mërgim..., kush?
Krejt varet se sa vota i bëjnë, bashkë me familjarët e tyre.
flaka@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<507>
Title:<https://www.koha.net/veshtrime/95942/absurdistan/>
Content:<
Vakuumin që po e krijon Kuvendi po e nxit Thaçi, i cili do që të sigurohet se derisa të jetë kryenegociator, Specialja të mos e prek fare. Ndërkohë do të thotë se marrëveshja do të përfundojë me njohjen e ndërsjellë të Kosovës e Serbisë. Fare lehtë, nën udhëheqjen e tij, këto negociata do të mundë të përfundojnë me ulësen e Kosovës në OKB; me Serbinë që nuk e pranon Kosovën, përderisa veriu bëhet me autonomi territoriale mbase dhe me të drejtë vetëvendosjeje; ku Kosova e humb Gazivodën e ndoshta edhe “Trepçën”, por e fiton heqjen e votimit të dyfishtë nga Kushtetuta
Të përjetosh e ta mbijetosh përditë absurdin është goxha një e arritur, sidomos kur ajo nuk është zgjedhja që ia bën jetës sate.
Përditshmëria jonë që nga çlirimi është e mbushur me gjendjen e absurdes, me të cilën, për fat të keq, tashmë jemi mishëruar. Për më tepër, mu kjo na ka topitur krejtësisht, aq sa të gjitha këto dukuri janë shndërruar në diçka që po e pranojmë si të qenë dhe të papërmirësueshme.
Thaçi krijon vakuumin që e shfrytëzon
Kuvendi ende nuk u mblodh për ta shqyrtuar platformën e bisedimeve përfundimtare të përgatitur nga Qeveria, sepse Kryesia e Kuvendit nuk po e fut në rend dite. Ndërkohë, vazhdojnë të mbahen disa tryeza politike kot, organizuar nga partitë parlamentare me rotacion, të cilat janë shterpe dhe pa asnjë rezultat.
Nëse qëllimi i tyre është të arrihet konsensusi, problemi është se nuk po dihet se cili është boshti i këtij konsensusi të kërkuar. Nëse flitet për çështjen e negociatave, atëherë partitë do të duhej të merreshin vesh se kush do t&#39;i udhëheqë ato dhe cilat janë vijat e kuqe (ama përnjëmend, e jo asi që lëvizin sa herë dikush u bën trysni), të cilat nuk lejohet të kalohen.
Dhe përderisa mblidhen rreth tryezave për ta pirë nga një kafe, e Kuvendi i shtyn seancat e veta, për kushedi çfarë arsyeje, vakuumin e qëllimshëm e shfrytëzon maksimalisht ai që nuk do të duhej: Thaçi. Meqë Kuvendi as nuk e autorizon e as nuk e çautorizon, Thaçi strehohet te Kushtetuta dhe thotë se si simbol i unitetit të popullit dhe si person i autorizuar të merret me përfaqësimin ndërkombëtar të Kosovës, do ta përfaqësojë atë në Bruksel. Me ngulm insiston se kjo fazë do ta sjellë marrëveshjen e detyrueshme juridike për të dyja palët dhe se kjo punë do të përfundojë për nja nëntë muaj. Dhe me këtë ia siguron vetes njëfarë lloj amnistie nga ndjekja Speciale.
Ai thotë se marrëveshja do të përfundojë me njohjen e ndërsjellë të Kosovës e Serbisë, që mund të jetë edhe një në vargun e gënjeshtrave që i thotë. Fare lehtë, nën udhëheqjen e tij, këto negociata do të mundë të përfundojnë me ulësen e Kosovës në OKB, ku Serbia nuk do ta pranojë Kosovën, por do ta marrë si të qenë; me Kosovën që do t&#39;i japë autonomi territoriale veriut mbase dhe me të drejtë vetëvendosjeje pas një faze transitore disavjeçare. Me të Kosova do të mundë ta humbë Gazivodën e ndoshta edhe “Trepçën”, përderisa do ta heqë votimin e dyfishtë nga Kushtetuta. Serbisë do t&#39;i hapej rruga e gjerë për në BE, e ne do të shpërbleheshim me rishqyrtimin e vendimit për liberalizimin e vizave që do të na e japë BE-ja në fund të vitit, për shkak se nja 100 mijë njerëz do ta braktisin Kosovën dhe nuk do të kthehen.
Nënshkruesi i “Marrëveshjes historike”, që nuk e solli asnjë ndryshim pozitiv qe shtatë vjet, por vetëm sa na e komplikoi jetën edhe më shumë -- tash do t&#39;u hyjë pazareve të reja, me arrogancën që e dëshmon kur komunikon me Kosovën, dhe injorancën që e karakterizon kur “negocion” me Daçiqa e Vuçiqa. Dhe kjo, në kundërshtim me interpretimin e Kushtetueses, sipas të cilit, Thaçi nuk mund ta përfaqësojë Kosovën në negociata pa autorizimin e Kuvendit. Absurd par excellence.
Zajednica në bërje
Absurdi tjetër qe marrëveshja e gushtit, e shpallur kundërkushtetuese në 23 pikat e saj -- dhe e cila ndër të tjera kishte paraparë që të krijohej ekipi menaxhues për hartimin e Statutit të OJQ-së së Thaçit, “AKS”, i përbërë vetëm nga serbë. Absurdi i kësaj situate është që për “një OJQ që nuk do të ketë kompetenca ekzekutive” të angazhohen edhe pjesëtarët e kabinetit qeveritar -- që me automatizëm e bën këtë OJQ një OQ, demek organizatë qeveritare. Edhe më absurde është se bëhet fjalë për një pjesë jo të vogël të territorit të Kosovës, për të cilën do të duhej dhënë mendimin së paku edhe etnitë e tjera që jetojnë në ato toka. Por jo, e gjitha u është lënë në dorë katër përfaqësuesve serbë, që do ta krijojnë edhe një Frankenshtajn që buron nga një marrëveshje e përpiluar keq dhe e nënshkruar me lehtësi të padurueshme nga Mustafa, të cilit Thaçi ia la këmbët e arushës.
Koordinatori për Dialogun, Avni Arifi, deklaron se jemi duke humbur shumë kohë me këtë temë, kur një mori çështjesh të tjera që janë arritur si marrëveshje nuk po zbatohen. Porse harron se kjo Zajednica mund të na kushtojë territor e asete, që nuk është rasti me marrëveshjet e tjera. Arsyetimi sipërfaqësor se “kjo marrëveshje vjen te unë, shkon në Bruksel, e më pas në Kushtetuese” nuk garanton ama bash asnjë gjë. E në veçanti në kohën kur Kushtetuesja po ballafaqohet me një problem serioz juridik pas rizgjedhjes së kryetares Rama-Hajrizi pa asnjë kundërkandidat.
Nuk garanton gjë për shkak se Mogherini është e interesuar ta përfundojë mandatin me një “sukses”, sikurse e kishte kryer paraardhësja e saj Ashton me “marrëveshjen historike” me të cilën jemi ngujuar. Themelimi i Asociacionit do të ishte akomodimi i kërkesave të Serbisë, dhe hap përpara për “normalizimin” që do ta ndihmonte në anëtarësim në BE më 2025. Dhe problemi është që njerëzit tanë ende nuk e kanë kuptuar, apo nuk duan ta shohin se Serbia ka strukturë të mirëfilltë shtetërore, me ministri funksionale e me fuqi edhe më të madhe ekonomike, e mbi të gjitha me një agjendë (lexo strategji e platformë), shumë të qartë se kah është nisur e ku do që të mbërrijë. Pikërisht ajo që na mungon neve.
Të humbur në numra
E ajo që po i mungon edhe koalicionit qeverisës e edhe opozitës ka të bëjë me numra. Ka mbi dy muaj që kanë nisur fjalët jo po e rrëzojmë Qeverinë, jo po e ftojmë kryeministrin të japë dorëheqje sepse nuk ka legjitimitet.
E besoj kurrë nuk jemi gjendur para një situate më absurde sesa kjo që e kemi tash. Kuvendi prej 120 anëtarësh, me tërheqjen e Srpskas, që kur do hyn, e kur do del nga institucionet e Kosovës, për shkak se e mban koalicionin qeverisës në grusht, e ka lënë këtë të fundit pa shumicë. Pa Srpskan, koalicioni qeverisës i ka 52 vota në Kuvend, kurse opozita, po të bashkohej, i ka 58.
Pra, nëse opozita e ka ndërmend t&#39;i mbledhë nënshkrimet për mocion të censurës, duhet të sigurohet se dikush nga minoritetet joserbe, apo të atyre që s&#39;kanë grup parlamentar, t&#39;u bashkohet me votë për ta rrëzuar Qeverinë. Për ta bërë punën edhe më absurde, nuk do të ishte çudi po qe se tri votat do të vinin nga PDK-ja, tashmë e rryer në rrëzimin e qeverive pjesë e së cilave është. Kjo vetëm sa për të thënë se “Qeverinë e rrëzuam pa votat serbe”.
Dhe derisa na lodhin me “shkojmë në zgjedhje, nuk shkojmë në zgjedhje” -- ajo që në fakt janë duke e bërë të gjithë është që të fitojnë kohë. BE-ja ua ka bërë të qartë se nuk ka zgjedhje pa i kaluar Kodin Penal dhe atë të Procedurës Penale, që tash përnjëherë u bënë kusht për liberalizim vizash. Qershori është afati kur pritet që këto ligje të kalohen, me gjithë vërejtjet që po u bëhet përmbajtjeve, që, sipas shoqërisë civile, janë më shumë grim sesa substancë.
Nga ana tjetër, shkuarja në zgjedhje tash i lë partitë pa fonde. Prandaj duhet pritur së paku edhe një tremujor për të mbledhur para për fushata, e edhe punë të tjera që zakonisht i kanë kryer gjatë të gjitha zgjedhjeve.
E treta, një parti, PSD-ja, nuk është e interesuar tash t&#39;i hyjë garës. Mund të thonë se tashmë e kanë strukturën e shtrirë në terren dhe se kanë përkrahje edhe financiare nga financuesit fantomë, porse, megjithatë, dyshohet se shtrirjen e kanë aq të gjerë sa pohojnë. Pra, deri në konsolidim radhësh dhe identifikim kandidatësh potencialë do të duhej të kalonin ca muaj, sepse të krijosh parti në Kosovë është punë e lehtë, ama ta mbash strukturën lyp diçka më shumë sesa entuziazëm.
Dhe, për ta përfunduar këtë varg absurdesh, pas çarjes së VV-së, e shohim se edhe Komuna e Prishtinës, tash PSD, i bashkohet valles së “ekzekutivëve kinezë”. Para dy ditësh u paralajmërua themelimi i tri drejtorive të reja në Prishtinë, duke e çuar numrin në 16, që nënkupton jo vetëm linja buxhetore të reja për ato aktivitete, por edhe linja buxhetore për punësime të reja - partiake apo jo, mbetet të shihet. Për t&#39;i shtuar edhe pak shije absurdit, Ahmeti deklaron se këto drejtori tash krijohen për VV-në, që ka mbetur në pakicë pasi që para pesë muajsh paraqiste shumicën relative në Kuvendin Komunal...
* * *
Nuk ka pasur Raport të Progresit për Kosovën, ku Kosovës nuk i është tërhequr vëmendja nga nevoja e rritjes së numrit të inspektorëve të punës. Koalicioni për Drejtësi Sociale reagoi dje pas vdekjes së edhe një punëtori në ndërtimtari, për të treguar se brenda pesë vjetësh në Kosova kanë vdekur madje 90 persona në vendet e tyre të punës. Është shifër alarmante posaçërisht në sektorin privat, ku punëtorët gëzojnë të drejta tejet të kufizuara, sepse një e treta e tyre, nëse jo më shumë, punojnë në të zezën.
Nuk e di sa inspektorë pune i ka Kosova, porse e besoj se nuk mjaftojnë, për krejt të këqijat që u ndodhin punëtorëve dhe të punësuarve në institucionet si publike ashtu edhe private. Nuk e di as sa zëvendësministra i ka Qeveria e Kosovës, po thonë 74, por ec e besoju, porse e di që këta buxhetit të Kosovës i kushtojnë aq sa do t&#39;i kushtonin rreth 240 inspektorë që do të duhej të përkujdeseshin për zbatimin e ligjeve të punës.
Qysh ndryshe me i thënë pos Absurdistan, pra?
flaka@koha.net
© KOHA. Të gjitha të drejtat janë të rezervuara.

Komentet


bujari31/05/2018 10:05
Pershendes Flaka per kete tekst te shkruar,
kemi shume absurditete ne Kosovë.
Kjo eshte nje trase qe eshte shtruar me shekuj me radhe.
Shqipataret gjate gjithe historese nuk i kane vleresuar bijte me te medhenje dhe me te shkolluar ne mesin e tyre , ato ose i kane likviduar ose i kane humbur pa shenjë.
Por gishtin gjithmonë kemi drejtuar te tjereve, ne te vertete ujkun gjithmone vete e kemi futur ne torishtë.
Një gjë që më gezon ne kete amulli eshte vetedisimi i nje shtrese te popullit qe tash e tutje deklarohen se gjate gjithe historise paskemi qenë vete fajtore per fati tone, por historianet injorante e kane zbukuruar tere kohen historinë tone kombetare.
Besoj se ndoshta sternipat tonë ndoshta do te kenë fatin dhe te jetojne ne nje shtet me njerëz normale ne keto treva. 



Shto koment





Posto
</form>


>
Index:<508>
Title:<https://www.koha.net/veshtrime/94532/shtet-fusnote/>
Content:<
Sa më shumë që mendoj për punën e kësaj fusnote aq më shumë më vjen ideja se edhe nuk e kanë pasur keq kur na e kanë imponuar. Porse teksti shpjegues do të mundë të zëvendësohej lirshëm me shtet: në bërje (si eksperiment i përjetshëm); i pakryer (se ende nuk e dimë as me çfarë territori disponojmë); i uzurpuar (nga një klikë njerëzish të paaftë për të udhëhequr shtet, ama shumë të aftë për t&#39;u pasuruar brenda nate) dhe shtet hajgare (sepse krejt bëjnë hajgare me të, e edhe ne bëjmë hajgare me vetveten)...
“Fusnota është si një fjollë bore. Me kalimin e kohës, shkrihet” -- Edita Tahiri, shkurt 2012.
“...Të përkrahet lufta kundër mosndëshkimit me përkrahjen e Mekanizmit për gjykatat penale ndërkombëtare dhe Gjykatës Speciale për krime lufte në Kosovo* (*ky emërtim nuk paragjykon statusin dhe është në përputhje me rezolutën 1244/1999 të KS të OKB-së dhe me Opinionin e Gjykatës Ndërkombëtare të Drejtësisë për Deklaratën e Pavarësisë së Kosovës), nëpërmjet EULEX-it...” -- kështu hyri Kosova në dokumentin e Sofjes më 2018, dhe kjo 15 vjet pas Selanikut, kur kishte hyrë në atë dokument nëpërmjet UNMIK-ut.
Çfarë t&#39;i thuash tjetër pos që historia po na përsëritet, përderisa nuk mbeti asnjë politikan në pushtet pa na lodhë duke na thënë se arritja më e madhe e Kosovës do të jetë liberalizimi i vizave që mund të na ndodhë në fund të vitit dhe kjo me pikëpyetje për qarkullim në ndonjë shtet që nuk na ka njohur.
Teatri i madh fusnotian
Sa më shumë që mendoj për punën e kësaj fusnote aq më shumë më vjen ideja se edhe nuk e kanë pasur keq kur na e kanë imponuar. Porse teksti shpjegues do të mundë të zëvendësohej lirshëm me: shtet në bërje, shtet i pakryer, shtet i uzurpuar apo shtet hajgare..., sepse kështu në të vërtetë e kemi shtetin, në bërje (si eksperiment i përjetshëm); i pakryer (se ende nuk e dimë as me çfarë territori disponojmë); i uzurpuar (nga një klikë njerëzish të paaftë për të udhëhequr shtet, ama shumë të aftë për t&#39;u pasuruar brenda nate) dhe shtet hajgare (sepse krejt bëjnë hajgare me të, e edhe ne bëjmë hajgare me vetveten)...
Dhe kjo javë na i solli në skenë hajgarexhinjtë më të mëdhenj aktualë që i kemi: Ramush Haradinaj dhe Hashim Thaçi.
Haradinaj, për të treguar se sa punëtor është, e kishte caktuar një mbledhje me 74 (apo më shumë) zëvendësministrat e kotë që i ka kjo Qeveri, në orën 7 të mëngjesit. Nuk e di nëse të gjithë kishin ardhur në takim, sepse nuk e di nëse ka sallë qeveritare që mund t&#39;i mbledhë krejt me një vend e as nëse ndonjë gazetar pati kohë që t&#39;i numëronte, pasi mediat i larguan nga salla posa ia nisën zëvendësministrat të ankoheshin.
Këta të gjithë supozohej se duheshin sjellë raportet për punën tremujore, kurse Haradinaj pritej të thoshte se ishte i kënaqur me punën e tyre, se ndryshe s&#39;kishte si ta arsyetonte shpenzimin enorm të buxhetit për t&#39;i emëruar njerëzit që madje as nuk i njeh kur i takon. E çfarë alamet pune kishin “kryer” këta na e tregoi disa orë më vonë kur u tha ministrave të vet: “U jepni ndonjë punë zëvendësministrave tuaj (se gjynah, v.a.)”.
Me rëndësi që po marrin rroga e kanë beneficione që ua siguron ligji, për të tjerat, s&#39;ka dert. Çka janë, fundja, vetëm një milion euro në vit nëse investohen në tan&#39; këta burra. Kosova, me siguri iu ka borxh se janë sakrifikuar për këtë vend që kanë pranuar të bëhen vetëm zëvendësministra.
Pothuajse në të njëjtën kohë, doli shakaxhiu tjetër, Thaçi, me një deklaratë që as ai vetë nuk e beson: “Kemi pasur nevoja bazike të ndërtimit të një infrastrukture arsimore moderne në gjithë vendin dhe pa modesti e them se infrastruktura arsimore në Kosovë është më e mira në rajon”.
Nëse e ka pasur fjalën për universitetet publike që i ka krijuar për t&#39;i akomoduar dostat, alamet infrastrukture ka bërë, me t&#39;i shndërruar ish-shkollat e larta pedagogjike në universitete. E nëse e ka fjalën për nivelin e analfabetizmit funksional, aty garant e zëmë vendin e parë në rajon. Nuk po flasim për punime shkencore pa vlerë e as për testin PISA. Ndoshta kur ka folur për infrastrukturë e ka pasur mendjen te kilometri i asfaltit 14-milionësh -- aty po, jemi dëshmuar se dimë t&#39;i ndërtojmë rrugët më të shtrenjta në Evropë.
Shumë ironike që njeriu që e ka shkatërruar arsimin e Kosovës, duke lejuar që ministrat e arsimit të shikojnë të “shnukin” sa më shumë nga tenderët për ndërtimin e shkollave dhe për shtrirjen e rrjeteve të internetit dhe kompjuterike që kurrë nuk u realizuan, të flasë “pa modesti” për suksesin në arsim.
Kuvendi fusnotist
Po është një trup që e ka zgjedhur edhe Haradinajn kryeministër e edhe Thaçin kryetar, e që quhet Kuvend. E ditëve të fundit do të mundë të quhej edhe Kuvend i turpit për mënyrën e funksionimit që nuk e ndryshon qëkur ka nisur kjo legjislaturë. Pardje u caktua një seancë me dy duzina pikash rendi dite, që e dinin të gjithë se nuk do të mundë të kaloheshin. Kur dilnin në votim çështjet e caktuara, në sallë nuk kishte më shumë sesa 70 e ca deputetë. Dhe kur kalonin ligjet a amendamentet mjaftoheshin me gjysmën e shumicës së thjeshtë prezente në sallë. Qe, kaq ua bën për përgjegjësitë që i kanë.
Kuvendi është bërë i turpit edhe për shkak se nuk arrin t&#39;i themelojë ende dy komisionet hetimore: atë për turqit e dëbuar dhe për shpenzimet gjatë lobimit që nga 2010-a. Bllokuesit janë partitë në pushtet. Njëri komision po kushtëzohet nga PDK-ja me zgjedhjen e anëtarëve të AKP-së (aty ku është parja, kuptohet) -- dhe me gjasë kjo punë do të shndërrohet në punë pazari: komisioni do të formohet vetëm nëse zgjidhen në AKP ata që i ka në mendje PDK-ja.
Komisioni i dytë kushtëzohet nga PDK-ja dhe AAK-ja. PDK-ja nuk do ta dërgojë asnjë përfaqësues aty, ngase i pari për t&#39;u hetuar do të jetë Thaçi. E AAK-ja nuk e dërgon askënd aty përderisa PDK-ja të mos e bëjë këtë. Po shihet se edhe AAK-ja ia ruan shpinën Thaçit. Duhet, sepse ndryshe Haradinaj kurrë nuk do të zgjidhej kryeministër.
E përderisa ende vazhdon përpëlitja jo komisioni, jo çkomisioni, dy ditët e fundit na e zbuluan fazën më të dëshpëruar dhe të shqetësuar të Xhavit Halitit. Humbja e nervave te ai (e kjo nuk është vërejtur asnjëherë më parë që nga 2001-a) ia nisi me insistimin e Anton Qunit për nja 8 milionë të 3-përqindëshit, për të cilat kërkonte llogari nga Haliti. Prej aty u kalua në propozimin për ndryshimin e Rregullores së Kuvendit, sipas të cilit zëvendësi/ja e parë duhet të jetë e gjinisë së kundërt me kryetarin/kryetaren e Kuvendit -- që mund ta detyrojë që t&#39;ia lëshojë vendin një kolegeje. E fundit qe përplasja vulgare që pati me Arben Gashin e LDK-së. Dhe nuk mbeti veç në këmbim fjalësh banale, por dje, me një veprim të një pubertetliu i mësyu Gashit për ta shtyrë, në kërkim të fesatit. Qëlluan deputetët e tjerë që ndërhynë dhe e gjitha u ndal aty..., deri në kapitullin e ardhshëm.
Dhe me vete mendoja, po të ishin acaruar gjakrat për ndonjë çështje a veprim parimor në interes të Kosovës, ndoshta edhe i kisha shikuar me simpati. Ama kështu, po e di që ky nivel, për fat të keq, është vetëm pasqyrim i politikës së përditshme që e ka bërë Kosovën me fusnotë: politikë e mujsharëve ku kërcet edhe plumbi për një fjalë goje kot.
Hajnia e mashtrimi copyright i fusnotës
Nuk ma ka marrë mendja kurrë që shqiptarët do të dëshmoheshin aq të sofistikuar në zanatin e krimit e të korrupsionit. Aq sa edhe do të mundë ta regjistronin të drejtën autoriale dhe të arkëtojnë para nga kjo punë.
Dy nga meseletë e fundit që lidhen për këto zanate u raportuan nga gazeta në javën e shkuar.
E para kishte të bënte me avullimin e një milion banderolave të barnave që kanë mundur të përfundonin në tregun e zi -- pra barnat që futen ilegalisht, pa paguar asnjë tatim shtetit e që mandej shiten si të rregullta me përfitime marramendëse për importuesit e tyre. Dëmi nga zhdukja e këtyre banderolave do t&#39;i ketë kushtuar buxhetit nga 5 milionë euro.
Agjencia përgjegjëse (AKPPM-ja) për këtë tashmë është e përfshirë në një skandal me avullimin e 400 mijë eurove, që supozohet se janë shpenzuar për udhëtime e të ngjashme, dhe është përgjegjëse për një sektor që prej vitesh është infektuar nga hajnia e keqpërdorimet. Rezultati i krejt kësaj janë shëndetësia zero dhe mungesa kronike e barnave esenciale.
Raportimi i dytë kishte të bënte me një rast po ashtu skandaloz e që ka ndodhur në Polici. Në fakt është vazhdim i një zbulimi të bërë vitin e shkuar i cili, si me zor, shtyu Prokurorinë e Shtetit të merret me rastin e ish-drejtorit të Krimeve Ekonomike, Emin Beqiri.
Sipas aktakuzës, Beqiri e kishte udhëzuar sekserin se si t&#39;i kërkonte 100 mijë euro në këmbim të mbylljes së rastit QAD. Sekseri nga ana tjetër e kishte mbajtur të informuar këtë organizatë për hetimet që po zhvilloheshin ndaj udhëheqësve të tyre. Kur problemi u bë më serioz, Beqiri refuzoi t&#39;i dorëzonte telefonat që mbanin këmbimin e porosive inkriminuese. E lëre që nuk dorëzoi, për më tepër i fshiu këmbimet, duke besuar kështu se i kishte shpëtuar procedurës. Porse Beqiri duket se nuk ka llogaritur në avancimin e teknologjisë dhe “depos në ré”, prej nga u zbulua se porositë ishin fshirë. Por me gjasë jo bash krejt.
Dhe, seriali vazhdon. Të shohim se çfarë do të bëjnë tash gjykatat.
* * *
Nëntëmbëdhjetë vjet liri e dhjetë vjet shtet në bërje, shtet i pakryer, shtet i uzurpuar, shtet hajgare..., e plus me fusnotë. Për faj të këtyre që shtetin e kanë shndërruar në pronë private. Në lodër me të cilën disponojnë si t&#39;ua ka ënda. Dhe për faj tonin, se këqyrim seri, thuajse bëhet fjalë për një përrallë, e jo për jetët tona.
Veç ka mbetur që të bëhet edhe shtet në shitje.
Porse aq shumë e kanë zhvatur dhe dërrmuar, saqë as blerës potencial nuk do t&#39;i gjendet. Sepse çfarëdo blerje, mban me vete hipotekë të madhe: edhe krim, edhe fusnotë. Tepër!
flaka@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<509>
Title:<https://www.koha.net/veshtrime/93171/nebulozat/>
Content:<
Serbia e mençur do ta shfrytëzojë secilën mundësi që ka për të na kafshuar, e për të na e gllabëruar një copë sovraniteti aty-këtu. Do ta shfrytëzojë, siç ka bërë edhe deri tash, mungesën e dijes së politikanëve tanë. E mbi të gjitha, mungesën e vëmendjes për çështje madhore: sepse duke i ndjekur bordet e tenderët, nuk kanë kohë për t&#39;u marrë me gjëra ku vyen të mendohet. Në këto të fundit, janë të tjerët që i kryejnë punët për ta
Çka ka të re në Kosovë? Asgjë të madhe me rëndësi. Nuk është kurrfarë risie që korrupsioni s&#39;ka të ndalur dhe se lufta kryesore e partive politike është që të bëhen me kontrollin e bordeve të ndërmarrjeve, të agjencive e të cilitdo institucion që ka para.
Kështu për shembull, huaja 11 milionë dollarëshe e Bankës Botërore për arsimin tash do të kontrollohet nga një njeri që iu ka bashkuar partisë së ministrit (NISMA), dy muaj para se të emërohej në krye të projektit. Ky njeri, qysh vjet, ishte detyruar nga Agjencia Kundërkorrupsion të hiqte dorë nga dy poste të tjera që i mbante derisa e ushtronte (dhe ende e ushtron) detyrën e anëtarit të bordit të ujësjellësit rajonal “Prishtina”. Me gjithë këta njerëz të papunë e që kanë një kallaballëk diploma, shkojnë e zgjidhen njerëzit që i mbajnë nga katër-pesë punë. Supermena, s&#39;ka fjalë.
Nga ana tjetër, dje u publikua një lajm sesi ministri serb, i përfolur për veprime kundër popullatës civile në Prishtinë si paramilitar serb, Rikalo, e kishte pezulluar drejtorin e Agjencisë për Zhvillimin e Bujqësisë, me arsyetimin se ky ishte nën hetime. Por ja që prokuroria tha se ky zyrtar nuk ishte nën hetime. Pra, po del që ky u pezullua ngase nuk ia kishte dhënë grantin një personi që kishte lidhje të ngushta biznesore me gruan e ministrit. E për të dëshmuar se sa i madh ishte hidhërimi i ministrit mjafton të përmendet shuma -- bëhet fjalë veç për nja 100 mijë euro. Megjithatë, kurrgjë krahasuar me milionat me të cilat disponon ky dikaster.
Rikalo do ta çojë rastin në Qeveri, dhe kjo, për të mos e humbur përkrahjen e Srpskas nga e cila varet, edhe do t&#39;ia miratojë kërkesën -- sepse me siguri tashmë është gjetur një supermen që do ta marrë përgjegjësinë e re. Drejtori aktual do të ankohet. Procedura do t&#39;i zvarritet një kohë, dhe në fund gjykata do të vendosë ta kthejë prapa, bashkë me krejt rrogat që i ka humbur derisa ka qëndruar i pezulluar. Tipike për Kosovën. Kush mërzitet për buxhetin e shtetit, allahile!
Krejt në dyzen, veç Ligji për Media mangu
Kur jemi te buxheti, ja një shembull të shfrytëzuesve më të mëdhenj të tij: kuvendarët.
Tashmë po e dimë se krejt paratë që i ka Kuvendi shkojnë në rroga, mëditje e shpenzime kot që i bëjnë duke ngarendur herë këndej e herë andej nëpër shtete të ndryshme, ku kinse po shkojnë për të mësuar diçka. Dhe kështu janë duke ia bërë që nga 2001-a, dhe kurrqysh me mësu, bile ata që janë në Kuvend në mandatin e gjashtë. Ama me rëndësi me i marrë do mëditje, dhe me e "shnuk" ndonjë ligj aty-këtu, për ta përkthyer e më pas edhe votuar. Pse nuk zbatohet ai ligj, ajo nuk ka dert.
Komisioni parlamentar për media dhe një lëmsh detyrimesh tjera paskësh qenë në Slloveni e në Itali dhe qenka frymëzuar për ta bërë ligjin e ri për RTK-në (mbase i katërti a i pesti qëkur është themeluar servisi publik), sepse ky i vjetri nuk vyen. Ashtu siç nuk ka vyejtur asnjëri paraprakisht -- për shkak se, thjesht, nuk është zbatuar.
Dhe në mes të debatit për kushedi çfarë teme, kryesuesit të Komisionit, Nait Hasani, iu kujtua se duhet votuar një ligj për media -- një "që do t&#39;i mbronte gazetarët". U ftua në Express Intervistë për ta sqaruar e argumentuar ligjin dhe në fund nuk morëm vesh asgjë. Lëmshi i informatave jokoherente, pa ide të qartë se çka në të vërtetë do të arrihet me të, e krijoi një nebulozë. E kjo me të drejtë ngjall dyshimin në mos ajo që po synohet është miratimi i Ligjit për Informim, asi të stilit të ish-Jugosllavisë, ku do ta kemi një ministër të Informatave, siç ka qenë Vuçiqi në kohën e Millosheviqit, i cili mundet me e mbyllë një medium kur të dojë dhe për çfarë të dojë.
Pra, nëse telashe paraqesin portalet, Kuvendi mund ta ndërrojë Ligjin e KPM-së, që i rregullon mediumet elektronike, dhe ta autorizojë këtë trup kushtetues që Kuvendi me ngulm e anashkalon dhe e shfuqizon, që të merret së paku me regjistrimin dhe licencimin e tyre.
Nëse telashe paraqesin fyerja dhe shpifja, është një ligji i veçantë civil që e rregullon këtë punë. Kuvendi e ka fuqinë e ndërrimit të ligjit për gjyqësorin, dhe ta krijojë një gjykatë të veçantë për shpifje e fyerje, e që procedurat të zhvillohen më shpejt. Gjithashtu e ka në dorë kontrollin e buxhetit për aftësimin e gjykatësve që këta ta kuptojnë fillimisht se ekziston një ligj i tillë, e më pas se është lehtë i zbatueshëm. Vetëm po të kishte vullnet.
Nëse problemi është statusi i gazetarëve si të punësuar në kompani mediale - ekziston një Ministri e Punës dhe kjo ministri e ka një inspektorat. Nuk e kanë zor ta kryejnë punën: ashtu siç kishin bërë vjet. Na kontrolluan hollësisht; patën gjetur anomali në shumë mediume, porse kur erdhi puna për ta paraqitur raportin në konferencë shtypi -- të gjithëve na futën në të njëjtin thes. Konstatimi i tyre qe: gjendja është pak a shumë mirë. Ja është pak, ja është shumë. Dhe nëse është pak mirë, atëherë ekziston fuqia me të cilën mediumi mund të detyrohet t&#39;i përmbahet ligjit: quhet dënim me para.
E në rastet kur inspektorati nuk kryen punë, ekziston gjykata. Sërish, Kuvendi e ka në dorë nëse do që të themelojë gjykatë speciale që merret veç me çështje kontratash që burojnë nga marrëdhënia e punës -- dhe aty nuk ka shumë filozofi. Porse ka shumë punë, duke e marrë parasysh se në Kosovë rreth gjysmës së të punësuarve nuk u paguhen kontributet. E në këtë numër gazetarët bëjnë një përqindje tejet të vogël krahasuar me problemin që ekziston e me të cilin nuk merret askush. E as Kuvendi.
Pse pra Ligj për Media? Mjegulla e krijuar ditëve të fundit rreth këtij ligji që doli prej hiçit është natyrisht punë e qëllimshme -- shmangia e vëmendjes nga temat e tjera të mëdha dhe nga mosveprimi kronik i Kuvendit. Çka me thënë kur ende nuk mund të themelohen komisionet hetimore për rastin e dëbimit kundërligjor të turqve (bile me një njeri që as që ka qenë në listë) apo për shpenzimet e lobimit? Ama me rëndësi që taksimetri po iu ecë me seanca e mbledhje komisionesh kot.
Kotësia e një debati të padinjitetshëm
I kotë edhe një këmbim i gjatë porosish e statusesh të gërditshme që mund të përcillen në FB ndërmjet dy krahëve të ndarë të VV-së. Prej para disa ditësh ata që hynë në Kuvend pas zgjedhjeve të qershorit, si grupi më i madh parlamentar, u radhitën në atë që mbeti nga Vetëvendosja dhe në partinë e themeluar më 1990, dikur si PSDK, e sot thjesht si PSD.
Pos që u shanë me muaj -- jo më the, jo të thashë; jo tradhtar, jo patriot; jo kështu, jo ashtu, tash së fundi aktual u bë debati për logon e partisë së re: se a ka trëndafila, zogj a karafila; nëse është më i bukur sesa ai i partisë së vjetër me font të vjedhur në internet...
Ama bash sinqerisht, na e kanë lodhur kokën me debatin e padinjitetshëm që nuk çon askund. Për më tepër, në një ambient pa lidhje politik çfarë e ka Kosova, nesër mund t&#39;u vijë puna të bashkohen e të krijojnë koalicion -- dhe, sikurse krejt partitë e tjera, t&#39;i harrojnë të sharat e ofendimet që ua kanë bërë njëri-tjetrit.
Po të kishin një grimë ndërgjegjeje, si njëra, ashtu edhe pala tjetër, do të duhej të përqendroheshin në problemet të cilat i kemi. Nëse e kanë fuqinë e votës, e këtë e kanë kur të bëhen bashkë, le të shikojnë të marrin vendime që nuk e dëmtojnë Kosovën. Ose, së paku, t&#39;i parandalojnë ato. Krejt të tjerat janë budallallëqe për konsum të brendshëm dhe për pozicionim politik, disa muaj para mbajtjes së zgjedhjeve të reja.
Goditjet e Serbisë
E problem shumë serioz politik (sa herë më e kemi përmendur sa jemi mbushur deri në neveri) është ai i negociatave të pakokë me Serbinë. Futja në rrugë qorre me nisjen e negociatave pa koncept, pa strategji, pa synim, pa ide..., përherë do të na sjellë situata çfarë u ndodhi karateistëve të Kosovës kësaj jave. Sikurse në kohën e okupimit, qe policia serbe ajo që u tregoi nëse kishin ose jo të drejtë të garonin në ndonjë kampionat.
Me vendim të Qeverisë serbe, kosovarëve iu lejua hyrja në Serbi rrugës për në Novi-Sad vetëm nëse nuk do të manifestonin simbole shtetërore. Natyrisht se karateistët nuk hoqën dorë, duke e marrë parasysh se federata jonë është e pranuar ndërkombëtarisht. Policisë nuk iu bë vonë - ua ndaloi hyrjen jo një, por dy herë -- dhe këtu përfundoi pjesëmarrja në Kampionatin Evropian të Karatesë për Kosovën.
Pasuan reagimet e politikanëve nëpër twittera, FB e ndonjë komunikatë. Pa peshë dhe kot, sa për ta lënë të shënuar diku se dikush megjithatë ka reaguar. Sepse faji është i Kosovës -- për shkak se i ka humbur shtatë vjet duke "biseduar teknikisht" përderisa gradualisht ka lëshuar pe në secilën gjë që është negociuar. E që, për më tepër, as nuk zbatohet.
E keqja në gjithë këtë situatë është se Serbia me mjeshtëri po na godet sa herë që mundet për shkak se ne si Kosovë ia kemi dhënë atë hapësirë. Serbia do të vazhdojë të na godasë -- sepse ajo po e di se çka po do të marrë nga ky proces. Dhe do të vazhdojë të na godasë përderisa vendimmarrësit tanë do të vazhdojnë të krijojnë mjegullina për t&#39;i fshehur të bëmat e tyre dhe për të krijuar kaos edhe më të madh në të cilin ata ndihen si peshku në ujë.
Serbia e mençur do ta shfrytëzojë secilën mundësi që ka për të na kafshuar, e për të na e gllabëruar një copë sovraniteti aty-këtu. Do ta shfrytëzojë, siç ka bërë edhe deri tash, mungesën e dijes së politikanëve tanë. E mbi të gjitha, mungesën e vëmendjes për çështje madhore: sepse duke i ndjekur bordet e tenderët, nuk kanë kohë për t&#39;u marrë me gjëra ku vyen të mendohet. Në këto të fundit, janë të tjerët që i kryejnë punët për ta.
flaka@koha.net
© KOHA. Të gjitha të drejtat janë të rezervuara.

Komentet


lind15/05/2018 10:28
Kosova të zgjohet nga gjumi. Dhe pjesë e këtij zgjimi është të marrë përgjegjësi për politikën e brendshme dhe të jashtme,sepse ësht domosdoshmërisë ekzistenciale.
"Por ne duhet të bëjmë të pamundurën, sepse të mundurën mund ta bëjnë edhe të tjerët"




Shto koment





Posto
</form>


>
Index:<510>
Title:<https://www.koha.net/veshtrime/91816/ne-pritje-te-zgjedhjeve-te-reja/>
Content:<
Se a do të ketë sukses Kuvendi t&#39;ia çimentojë përgjegjësinë e negociatave Haradinajt, mbetet të shihet. Por, pikërisht ky vendim mund t&#39;i sjellë zgjedhjet e reja. Sepse Thaçi nuk mund ta paramendojë veten kurrë në plan të dytë, e sidomos përderisa ende mbi qafen e tij rri varur shpata e Speciales, e cila sërish u bë me kryeprokuror -- pra teknikisht edhe pa arsye që ta shtyjë mosveprimin deri në pafund
Kosova, ky vend që nuk pran së befasuari, na e zbuloi edhe një ngjarje që në kushte normale nuk do të duhej të ndodhte në një vend normal. Por, duke e ditur se Kosova është qëmoti larg normales, na bëri vakia që mbledhja e Qeverisë, në të cilën duhej të shqyrtoheshin madje 13 pika të rendit të ditës, të mos mbahej për mungesë kuorumi.

Pra, për t&#39;u mbajtur mbledhja e Qeverisë do të duhej të merrnin pjesë bile 12 ministra (hajde se zëvendëskryeministrat janë përherë busy në shëtitje e sipër, pra mbledhja bën edhe pa ta). Në mungesë të tyre, ndonjëri nga një zilion zëvendësministrat do të duhej të uleshin në mbledhjen e kabinetit -- por ja që kishte qëlluar e premte, ora 14:00, koha më e pëlqyeshme për t&#39;ia therrë për vikend diku, sepse shumë e lodhshme ka qenë kjo javë treditore e punës...
Paralajmërimi
Papërgjegjësia absolute e dëshmuar nga anëtarët e Qeverisë vetëm tregon se këtij ekzekutivi dhe atij legjislativi që ecën me këmbë të breshkës duket se nuk u kanë mbetur edhe shumë muaj për t&#39;i shijuar privilegjet. Qysh tash po shihet se është bërë e qartë se të gjithë e kanë mendjen e kthyer nga rrëzimi i Qeverisë dhe zgjedhjet e reja, porse janë duke taktizuar me kohën se kur kishte me qenë çasti më i përshtatshëm për një punë të këtillë.
KQZ-ja tashmë u bë me kryetare të vjetër/të re, e cila deklaratën e parë ia kushtoi nevojës për reformimin e sistemit zgjedhor. Asnjërës parti, të mësuar të notojë në sistemin ekzistues që siguron kolltukë sipas kalkulimeve të ndërtuara mbi abstenimin e votuesve, nuk i konvenon reforma zgjedhore. Nga ana tjetër, fakti se shumica e partive nuk i kanë paguar as dënimet nga zgjedhjet e shkuara tregon se buxhetet u janë shterur, dhe se duhet të presin edhe ndonjë muaj për të marrë para nga fondi i demokratizimit për t&#39;u përgatitur tutje.
Problemi i tretë është insistimi i evropianëve që deri në qershor të kalohen një sërë ligjesh që janë në kuadër të kërkesave që lidhen për liberalizimin e vizave dhe për obligimet që rrjedhin nga MSA-ja -- që do të thotë se pa kaluar këto ligje s&#39;ka rrëzim Qeverie, sepse të huajt nuk e përkrahin idenë në këtë çast.
Çështja e katërt që e ngadalëson vetë procedurën në Kuvend për ta rrëzuar një Qeveri që nuk e ka shumicën, porse mbijeton sipas tekeve të shefave të partive politike, është edhe çështja e liberalizimit që aq shumë u tjerr, u premtua dhe u propagandua si një arritje e madhe për vendin. Pasi që u plotësua kushti i demarkacionit, tash duhet dhënë dëshmi se lufta kundër krimit të organizuar dhe korrupsionit po funksionon dhe po jep fryte.
Vetëm në dy ditët e fundit u dëgjua se Prokuroria e Shtetit kishte ngritur aktakuzë në rastin e Emin Beqirit, që, sipas aktakuzës, kishte qëllim t&#39;i shpëtonte udhëheqësit e një OJQ-je mashtruese nga burgu, në këmbim të shpërblimit me para. Në rastin e privatizimit të hidrocentraleve, kur u shit Distribucioni, ajo nxori aktvendim për nisjen e hetimeve, edhe pse ndenji dy vjet mbi atë dosje. Kurse Autoriteti Kosovar i Konkurrencës ka nisur procedurë hetimore kundër tri kompanive importuese të barnave me dyshimin se ka pasur kurdisje tenderësh për blerje citostatikësh nga ana e Ministrisë së Shëndetësisë.
Për gazetën, ky është lajm i jashtëzakonshëm për aq sa të tri procedurat po nisin pasi për to të jetë shkruar gjerë e gjatë me shumë prova e argumente për shkeljet që janë bërë. Është lajm për shkak se pas vitesh publikime shkrimesh të kësaj natyre, është hera e parë pas një kohe shumë të gjatë që institucionet e ndjekjes bile kanë nisur procedura. Nuk do të jetë kurrfarë lajmi i jashtëzakonshëm që këto raste të mbyllen pa asnjë rezultat, asnjë ndëshkim apo asnjë konfiskim pasurie, ngase përshtypja është se këto po bëhen tash vetëm sa për t&#39;i treguar Evropës se kinse vërtet jemi duke e luftuar krimin.
Frenimi i ndjekjes
Pra, tash gjendemi në situatën kur e kemi një Qeveri me pesë ministra që kanë aktakuza apo janë nën hetime nën dyshimin e kryerjes së veprave të ndryshme penale. Lluka për konflikt interesi, Lekaj për shpërdorimin e detyrës zyrtare; Beqaj për Pronto dhe për hidrocentralet; Hamza dhe zëvendëskryeministri Gashi për hidrocentralet. Pra, një e katërta e Kabinetit qeveritar ka punë të pazgjidhura me drejtësinë, me gjithë gjasat e vogla që këto procedura të përfundojnë me verdikte të plotfuqishme. Sepse po ta kishte pasur Prokuroria seriozisht, këto raste ishin zgjidhur moti, shumë para se të emëroheshin në postet e larta publike.
Meqë po shihet se nuk e kanë as intencën që të japin dorëheqje, Haradinaj do të duhej të vepronte vetë -- pa paragjykuar fajësinë e tyre, këta njerëz nuk mund të udhëheqin dikasteret e caktuara për shkak se mbi ta peshon dyshimi i keqpërdorimeve të llojllojshme.
Por, gjasat që edhe Haradinaj të veprojë janë, e besoj, minimale. Për shkak se vetë kompozicioni i kësaj Qeverie dhe badihavxhinjtë zëvendësministra kanë qenë çmimi që ka paguar për t&#39;u bërë me postin e të parit në ekzekutiv. Dhe për t&#39;ia dobësuar aftësinë e udhëheqjes -- që po shihet nga fakti që dje s&#39;mundi ta mbante as mbledhjen e Qeverisë.
Por kurrgjë s&#39;është ky problem sa i madh duket problemi i krijuar në Kuvend me themelimin e Komisionit Hetimor për verifikimin e shpenzimeve për lobimin që i kanë bërë kryetari dhe qeveritë e shkuara. Dhe natyrisht, mungesa e kuorumit nuk e mundësoi krijimin e këtij komisioni, që PDK-ja e quajti përzierje në kompetencat e Prokurorisë. Shefi i GP të PDK-së tha se Kuvendi nuk duhet të merret me hetime vend e pavend, meqë pushtetet janë të ndara, duke e anashkaluar faktin se është pikërisht puna e Kuvendit që të bëjë kontrollin edhe të shpenzimit të parasë publike.
Duke refuzuar t&#39;i japë emrat e anëtarëve të këtij komisioni nga radha e partisë së tij, nuk e la pa e thënë se PDK-ja krenohej me faktin se Thaçi kishte qenë kryetar i partisë së tyre dhe se krenoheshin me faktin se ai ishte tash kryetar shteti. Pra, askush nuk i ndal ata që të ndihen krenarë me çfarëdo, por kjo nuk e garanton amnistinë nga hetimi që duhet bërë për të kuptuar se nga na humbën gjithë ata milionë eurosh për lobimin që nuk sjell asnjë rezultat.
Nëse kjo parti krenohet me të dhe nëse janë të sigurt se Thaçi nuk ka bërë keqpërdorime me paranë publike, nuk kanë pse t’i frikësohen punës së komisionit hetimor. Nuk kanë pse të frikësohen se do ta bëjnë punën e Prokurorisë -- le ta shohin pak se si është ta bësh punën e gazetarit: që i zbulon të gjitha dhe ia lehtëson prokurorisë punën aq sa të shpëtojë nga hetimet e të shkojë direkt në aktakuzë.
Lufta e Thaçit
Ndërkohë që çështja, e cila e mban aktualitetin qe dy javë e fiu, është puna e platformës së bisedimeve të mëtutjeshme me Serbinë. Dje Komisioni për punë të jashtme nuk e votoi përmbajtjen. I rekomandoi Kryesisë së Kuvendit që dokumenti i përgatitur nga Qeveria, që nuk mbeti pa u kritikuar, të shkojë në Kuvend dhe të shërbejë si bazë për ndërtimin e një platforme konsensuale.
E problemi me propozimin e papërkrahur është kush do t&#39;i udhëheqë negociatat, pos shumë temave të tjera që nuk janë përfshirë në këtë dokument e që duhet të jenë aty.
Në Express intervistën e KTV-së, Vjosa Osmani i sqaroi qartë dhe thjesht pikat në vijim që duhet marrë patjetër parasysh: e para, se platforma në formën në të cilën është mundëson arritjen e marrëveshjeve që mbase mund t&#39;ia siguronin Kosovës një ulëse në OKB, porse që do të mundë ta lënë të gjymtuar si një shtet jofunksional. Kjo ngase u referohet kufijve të jashtëm të Kosovës, që mundëson arritjen e marrëveshjeve jokushtetuese që do të mundë t&#39;i imponoheshin Kuvendit; e dyta, pozicioni kushtetues i institucionit të kryetarit të shtetit nuk i jep atij të drejtë për të marrë pozicione karshi vendeve të tjera, e as të negociojë me vendet e tjera. Kryetari vetëm ka të drejtë ta përfaqësojë e ta mbrojë një qëndrim që ndërtohet nga Qeveria dhe Parlamenti; e treta, se Kuvendi e ka autorizuar Qeverinë, si trupin e vetëm ekzekutiv, që të përfshihet në dialog për shkak se Kuvendi ka mekanizma mbikëqyrës ndaj punës së Qeverisë dhe për shkak se Qeveria i ka mekanizmat e zbatimit të vendimeve të këtilla. Në këtë kontekst, meqë kryetari nuk i nënshtrohet mbikëqyrjes parlamentare dhe nuk i ka mekanizmat e zbatimit, krijohet një problem shumë serioz.
E ky problem serioz e ka emrin Hashim Thaçi, dhe fakti se ky është politikani më i shantazhueshëm që ka Kosova aktualisht. Pra, një njeri, i cili po t&#39;i jepej autorizimi që të negociojë, nuk i nënshtrohet asnjë përgjegjësie në Kuvend; mund të sjellë marrëveshje që nuk përkojnë me kërkesat e Kuvendit dhe t&#39;i imponojë me anë të presionit të BE-së si marrëveshje të obligueshme ndërkombëtare që duhet të ratifikohen. Për aftësitë e tij negociatore tashmë jemi bindur -- nuk e ka as idenë më të vogël se me çka po merret, as çka po bën, për shkak se në fund ai që e udhëheq nuk është interesi i Kosovës, por interesi i tij personal.
Rreziku më i madh për Kosovën në këtë çast është që dikush si protagonisti kryesor i raportit Marty të vihet në krye të procesit negociator dhe që atje diku i mbyllur të pranojë të nënshkruajë çfarëdo dhe sido, vetëm që ta shpëtojë veten. Për më tepër, që edhe t&#39;i lajë duart, siç bën përherë, duke ua lënë kilën të tjerëve. Në negociatat përfundimtare, meqë po i quajnë të tilla, duhet dikush që nuk e ka asnjë hipotekë politike; dikush që ka dije, e që së paku di të lexojë dokumente ligjore e ta kuptojë të drejtën ndërkombëtare, e që primare e ka interesin e Kosovës e jo punët private.
Se a do të ketë sukses Kuvendi t&#39;ia çimentojë këtë përgjegjësi Haradinajt, mbetet të shihet. Porse duhet pasur parasysh se pikërisht ky vendim mund të jetë shtytës për rrëzimin e kësaj Qeverie dhe shkuarjen në zgjedhje të parakohshme. Sepse Thaçi nuk mund ta paramendojë veten kurrë në plan të dytë, e sidomos përderisa ende mbi qafen e tij rri varur shpata e Speciales, e cila sërish u bë me kryeprokuror -- pra teknikisht edhe pa arsye që ta shtyjë mosveprimin deri në pafund.
flaka@koha.net
© KOHA. Të gjitha të drejtat janë të rezervuara.

Komentet


Arta10/05/2018 14:40
Ti Kungji, a e din konceptin e republikes parlamentare? Vendimet i merr kuvendi ndersa i ekzekuton Qeveria. Qeveria nuk guxon te anashkaloje Kuvendin. 




Kungji08/05/2018 14:24
Kryministrit dhe Presidentit nuk u duhet leja nga Kuvendi i Kosoves per te zhvillu negociate me cilindo shtet apo institucion nderkombtare, kushtetuta është e kjarte, politiken e jashtme te Kosoves e udheheqin Kryeministri dhe Presidenti, perojekja e Kuvendit per tu perzier ne punet e ekzekutivit eshte pasoje e se kaluares komuniste kur LKJ me plenumet dhe kongreset e saje ishte mbi institucionet.



Shto koment





Posto
</form>


>
Index:<511>
Title:<https://www.koha.net/veshtrime/90525/shtet-gati-i-falimentuar/>
Content:<
Po sillemi thuajse kemi shtet, e në fakt ai është pronë private e politikanëve që me vite na riciklohen. Në të kanë humbur vlerat edhe njerëzore, për të mos i përmendur ato ekonomike. Solidaritetin që e patëm e qitëm shpejt nën tepih, e pasurinë mbi të cilën menduam se mund të rritemi, e shkrimë me hajni dhe mashtrime. Tash e presim me padurim verën, që mërgata të na nxjerrë prej lloçit edhe një herë, bile financiarisht
Nuk është fare për t&#39;u çuditur se java të përmbyllej me një skandal ndaj të cilit nuk pati ama bash asnjë reagim as nga institucionet e as nga opozita. Gazeta dje e publikoi lajmin se njëri nga gjashtë të dëbuarit për në Turqi ishte arrestuar, ani pse emri i tij nuk gjendej në listën e përpiluar nga autoritetet turke. Ajo që dihet është se i arrestuari u përcoll nga Policia e Kosovës deri në aeroport dhe u fut në avionin që i çoi drejt e në burg. E, edhe një gjë dihet: që ish-shefi i Policisë në kohën kur ndodhi ky skandal u avancua në shef të AKI-së. Që tregon për vlerat e falimentuara të establishmentit politik kosovar -- po qe se ndonjëherë ka kuptuar se çfarë janë vlerat.
Është për keqardhje heshtja edhe ndaj këtij elementi të ri të këtij skandali për të cilin krejt thonë se “po e presim raportin”, ani që gati ka kaluar muaji qëkur ai ndodhi. Po shihet me kilometra larg se qëllimi i fundit i raportit që pritet është të mos zbulojë asnjë gjë dhe që i gjithë rrëfimi të përfundojë me dorëheqjet e Sefajt dhe Gashit. Dhe eventualisht të ndonjë polici, sa për sy e faqe. Paturpësi që brina nuk ka.
Kuvendi i turpit
Skandalin tjetër, po dje, e organizoi Kuvendi i Kosovës. Me kërkesën e 70 deputetëve u thirr seanca për ta diskutuar çështjen e të pagjeturve. Kur erdhi puna për ta votuar rezolutën, në sallë u gjendën 56 deputetë, ani pse tashmë në listën e mëditjeve ishin nënshkruar mbi 90 sish. Pas pauzës në sallë u kthyen vetëm 10 deputetë.
Arsyetimet se shumë nga deputetët kishin shkuar nëpër fshatra për t&#39;i nderuar të zhdukurit do të kishte pasur logjikë po qe se nuk do të nënshkruheshin e nuk do të koriteshin për kaq pak. Vendi ku deputetët është dashur ta tregonin nderimin për ta ka qenë pikërisht Kuvendi -- aty ku është dashur ta shikonin filmin dhe ku është dashur ta votonin rezolutën që nuk kaloi për mungesë kuorumi.
Fotografimi në Mejë e në Krushë është sendi më i pështirë që kanë mundur ta bënin: të fitojnë poenë politikë te “baza”, të cilën me ngulm e shpërfillin në të gjitha aspektet.
T&#39;u thuash turp është pak. Se jo vetëm që i ofenduan familjarët e të pagjeturve, porse shkelën mbi çfarëdo vlere që nënkupton respekti për jetën dhe dhimbjen e këtyre njerëzve që vuajnë qe njëzet vjet. Asnjë vendosje e kurorave të luleve kudo, në këtë ditë, nuk i amniston. Më mirë ka qenë që të mos thirret fare kjo seancë, sesa të përjetohet nënçmim i këtillë.
Falimentimi i kurdisur
E që skandalet në këtë Kosovë janë turlifare, e dëshmon rrëfimi i moçëm i Telekomit të Kosovës. Telenovela për shitjen e asetit të vetëm fitimprurës deri para pesë vjetësh kishte nisur diku më 2009-n. PDK-ja ishte munduar ta kontrabandonte shitjen e PTK-së nëpërmjet Ligjit për Buxhetin, që çuditërisht ishte ndalur disi. Dikur më në fund më 2012-n e kishte shpallur një tender ndërkombëtar, për të cilin që në start i kishte shpenzuar 8 milionë euro një firme të kotë konsulente për “ekspertizë financiare”. Tenderin në mes dy ofertuesve e kishte fituar një firmë fantome, për ta quajtur disi, dhe e cila e kishte detyruar PTK-në t&#39;i ngrinte si garanci hiç më pak se 35 milionë euro -- në vend se të ishte e kundërta.
Oferta fituese kishte qenë diku rreth 277 milionë, që pa këta 35 milionët e ngrirë i binte aktualisht diku rreth 242 milionë, që nuk erdhën kurrë. Njëherë afati për pagesë u shty nga fituesi, e më pas nga Qeveria -- duke e shkaktuar një penallti që do të mundë të na kushtojë me ndonjë vendim arbitrazhi që do ta shikojë firmën imagjinare si viktimë të Kosovës.
Sidoqoftë, në kohën kur u shpall fituesi që s&#39;u bë, PTK-ja tashmë i kishte kontribuuar buxhetit të Kosovës me rreth 460 milionë euro për pesë vjet sa zgjati muaji i mjaltit. Dhe kur u shpall fituesi, PTK-ja realizonte fitim prej rreth 50 milionë eurosh në vit.
Dhe? Pra erdhi 2104-a dhe nisi rënia e shpejtë e PTK-së, deri në pikën ku para një jave, para Qeverisë, u shfaq kryetarja e Bordit të PTK-së, për të thënë se kompania po shkonte drejt falimentimit dhe se kishte para për të mbijetuar edhe 12 muaj. Porse që kishte nevojë që Qeveria t&#39;ia falte nja 60 milionë për t&#39;i larë ca borxhe. Përfshirë edhe zgjidhjen e kontestit me Z-Mobilen, që ka qenë kontrata më skandaloze që të jetë nënshkruar ndonjëherë (sa për rikujtim, PTK-ja pati lidhur kontratë me Dardafonin, operatorin virtual të telefonisë mobile, që për shfrytëzimin e gjithë infrastrukturës së PTK-së madje do të shpërblehej me 78% të fitimit, duke ia lënë PTK-së kockën prej 22%).
Superpolitizimi i kësaj ndërmarrjeje dhe nepotizmi masiv përcjellë nga keqmenaxhimi kronik e sollën PTK-në në gjendjen në të cilën është sot. Ndarja e Telekomit nga Posta krijoi dy kompani të falimentuara, me gjithë krejt predispozitat për t&#39;u zhvilluar në treg. Në vend të kësaj, ajo që ndodhi qe hapja e shtegut për fitim të pastër kompanive private që punojnë me më pak të punësuar, por që kanë investuar aty ku këto dy firma kanë ndenjur duarkryq.
Në vend se të krijohej rrjeti funksional dhe efikas i internetit e të zhvillohej IPTV-ja, Telekomi shtrinte kabllo bakri dhe ankohej se si Viberi po i bënte konkurrencë. Në vend se të ofronte shërbime të shpërndarjes express të dërgesave, posta mjaftohej me blerjen e motorëve për postierët për dërgesat që do të vinin edhe me një javë vonesë brenda Kosovës.
E vetmja ndërmarrje që na sillte njëfarë fitimi thuajse më nuk është. Ia kanë humbur vlerën qëllimisht dhe tash do të pranojnë që të na vijë edhe ndonjë kompani me emrin “Miu” për ta marrë nominalisht për pak para, por me një tall që do të jetë kushedi sa milionësh. Njësoj siç qe folur gjatë për skemën e Distribucionit. E këta që do ta shesin, do t&#39;i fërkojnë duart: pse, a mos po e shesin tokën e babës, a? Sado që të shitet do të jetë e mirëseardhur, se në fakt kurrë nuk do t&#39;i shohim ata miliona që do të shpërndahen nën tavolinë.
Shyqyr u zbuluan tavolinat
E kur jemi te tavolinat, shyqyr që këtë javë u zbuluan se mund të shërbejnë për të folur, ani që bëhet fjalë për bisedë të shurdhërish.
Nuk po di kush ua “dhezi motorat”, por qe indikative që brenda tri ditësh na dolën tri iniciativa për krijimin e një konsensusi politik në lidhje me “çështjet madhore” që na presin. Qeveria ka vendosur që topin e negociatave t&#39;ia hedhë njeriut që paraqet gjithçka pos unitetit të qytetarëve. Veseli doli me një platformë konsensuale që kërkon unifikim qëndrimi rreth: Dialogut me Serbinë; themelimit të Asociacionit të komunave me shumicë serbe; themelimit të Ushtrisë së Kosovës; agjendës së integrimeve evropiane dhe reformës zgjedhore. I fundit doli Mustafa, ani pse jo prezent fizikisht, me platformën për mbajtjen e zgjedhjeve të reja -- të cilat krejt i duan, por për të cilat asnjëri nuk duket të jetë gati.
Kërkesa për konsensus po vjen me shtatë vjet vonesë që do të dëshmohen kyç në falimentimin politik dhe ekonomik që i ka ndodhur shtetit. Vjen pasi janë bërë gabime trashanike në procesin e “bisedimeve teknike” dhe në kohën kur dukemi se gjendemi në rrugë qorre, për shkak se pas 20 vjet përvoje në politikë, politikanët tanë tregojnë se nuk kanë tru për gjë tjetër pos si të pasurohen. Duhet pranuar se edhe kjo është aftësi e tyrja, por çmimin që po e paguajmë është tepër i lartë.
Se a do të arrijnë të merren vesh bajraktarët se cili po e merr i pari flamurin, këtë nuk e di. E di se Thaçi nuk është njeri që do të duhej ta udhëhiqte procesin e krijimit të konsensusit, për shkak se deri tash është dëshmuar të jetë shkatërruesi më i madhi i saj.
Mbase më në fund ka ardhur koha që dikush i/e ri/re, i/e mençur të vihet në krye të një procesi në të cilin janë duke na futur si pa kokë. Dhe në të cilin po futemi duke shpresuar se bashkësia ndërkombëtare do të na i zgjidhë problemet që ne vetë i krijojmë, sepse nuk dimë ndryshe. Po ajo bashkësi ndërkombëtare që pasi na çliroi, për fat të keq, na i mbajti në pushtet këta që sot po na qahen.
* * *
Ia nisi me u bë nxehtë këto ditë, dhe prilli sa nuk ka përfunduar. Po i gëzohem fundit të majit dhe krejt qershorit. Sepse atëherë do të na vijë mërgata në pushime. Dhe me gjithë përqeshjen që do t&#39;ua bëjmë mërgimtarëve, ata do të na nxjerrin, bile përkohësisht, nga kriza e përhershme financiare e këtij shteti gati të falimentuar.
flaka@koha.net
© KOHA. Të gjitha të drejtat janë të rezervuara.

Komentet


Lumi02/05/2018 12:00
Shkrim shume me vend. Sa i perket thirrjes se seances per personat e pagjetur, nuk eshte problemi pse eshte thirrur pikerisht ate dite, por problemi dhe paturpesia qendron dhe bie mbi ata deputet dilinxhij, matrapaz, hajna, e cka jo tjeter qe fati ja ka dashte edhe ata kan hyre ne Kuvend. 



Shto koment





Posto
</form>


>
Index:<512>
Title:<https://www.koha.net/veshtrime/88695/nga-jackie-chan-te-stereo-spasse/>
Content:<
Në qytetet kosovare vazhdojnë ta bëjnë jetën rrugë ku ndeshen djathtizmi me majtizmin, komunizmi me fashizmin, pacifizmi, UÇK-ja me FARK-un e deri te njëra familje kundër tjetrës. Për asnjërën nga këto periudha, historiografia e as shoqëria kosovare nuk kanë qëndrim të artikuluar. Kujt iu desh të ndërhyjë në dëmtimin e memories qytetare? Pavarësisht se sot rruga ikonë e Prishtinës, ajo e “Dubrovnikut”, mban emrin e Gazmend Zajmit, vazhdon nga qytetarët të identifikohet me emrin e parë, i cili tashmë këtë rrugë e ka bërë të identifikueshme jo vetëm për rezidentët prishtinas. Kush mund ta shpjegojë pse një rrugë duhet ta bartë emrin “Muharrem”, “Pulmologjia”, “Shëndeti”, apo “Fontana”
***
Afro 16 vjet më parë një grup nostalgjikësh të diktatorit Enver Hoxha në mënyrë arbitrare e pagëzuan një hapësirë publike në mes të Ferizajt me emrin e tij.
Të irrituar nga veprimi i tillë, aktivistë të organizatës joqeveritare INPO mblodhën nënshkrime dhe gjithashtu simbolikisht vendosën një tabelë me emrin e aktorit kinez më famë botërore Jackie Chan
Kjo përballje e kinezit Chan me Xhaxhin shqiptar shënoi përplasjen e parë serioze për emërtimin e rrugëve e shesheve në Kosovë, trend ky që ka degraduar tërësisht në vitet më pas, duke i shndërruar rrugët në hapësira publike për protagonizëm ideologjik, partiak e familjar.
Ky korruptim shijesh vazhdon ta përcjellë këtë sferë edhe sot e kësaj dite. Të gjitha pushtetet politike të pasluftës në Kosovë kanë krijuar komisione për emërtime, duke u përpjekur për ta fshirë memorien kolektive me instalimin e emrave të rinj të rrugëve, pavarësisht mungesës së qëndrimeve të shoqërisë kosovare për shumë zhvillime politike e historike.
Jo rastësisht, sot në qytetet kosovare vazhdojnë ta bëjnë jetën rrugë ku ndeshet djathtizmi me majtizmin, komunizmi me fashizmin, pacifizmi me UÇK-në e FARK-un, e deri te njëra familje kundër tjetrës brenda të njëjtit fshat.
Kujt iu desh të ndërhyjë në dëmtimin e memories qytetare? Pavarësisht se sot rruga ikonë e Prishtinës, ajo e “Dubrovnikut”, mban emrin e Gazmend Zajmit, vazhdon nga qytetarët të identifikohet me emrin e parë, i cili tashmë këtë rrugë e ka bërë të identifikueshme jo vetëm për rezidentët prishtinas.
Gjithsesi që në këtë kontekst një emër si Gazmend Zajmi e meriton një rrugë në Prishtinë, por pati boll të tilla sa për të mos prekur sentimentin qytetar.
***
Dikur lehtë dihej për cilëndo rrugë qyteti. Sot në rrugët e Kosovës defilojnë emra, të cilët nuk arrijnë të bëhen pjesë e memories, shkaku i ndryshimeve të shpeshta.
Derisa në qytet është ruajtur njëfarë kriteri, emërtimet e rrugëve në fshatra i janë lënë tërësisht fuqisë numerike të familjeve, duke i shndërruar rrugët në mjet predominimi e rivaliteti ndërmjet kushërinjve e bashkëfshatarëve. Prandaj, shumë rrugë mbajnë emra- mbiemra familjesh, fisesh të gjallësh e të vdekurish. Problemi i emërtimit të rrugëve është bërë i ndjeshëm para së gjithash edhe shkaku i ambicieve të secilit për t`u bërë me çdo kusht pjesë e historisë edhe nëpërmjet tabelave me emra rrugësh. Historia ka vend për të gjithë, por a janë të gjithë për histori?! Natyrisht se jo. Por, në kontekstin kosovar gjithçka është relative. Nuk është larg mendsh që në të ardhmen të dalin propozime me emra ndaj të cilëve historiografia botërore ka vlerësim për rolin negativ në histori. Shoqëria kosovare ende vazhdon të mbajë qëndrim me ambiguitet, duke akceptuar çfarëdo situate, figure apo personaliteti.
Kjo ia jep mundësinë secilit për të pretenduar në njëfarë të drejte, pavarësisht se ajo s`mund të jetë e tillë. Një banor i fshatit Varosh të Ferizajt pa përfillur asnjë procedurë rrugës, ku ndodhet shtëpia e tij, ia ka vendosur emrin e diktatorit Enver Hoxha. Në këtë pikë ai mund të shfajësohet, sepse shoqëria dhe politika kosovare ende nuk kanë ndërtuar qëndrim ndaj personaliteteve të kohës së komunizmit, fashizmit, zhvillimeve të para luftës dhe pasluftës në Kosovë. Pra, aq më pak figurës së diktatorit, i cili edhe sot e kësaj dite vazhdon të mbetet frymëzues apo udhërrëfyes për një numër kosovarësh.
***
Emrat e rrugëve sot dominohen nga periudha më e re historike e shqiptarëve të Kosovës, ajo e luftës së UÇK-së. Emra personalitetesh të shquara nga historia e mëhershme shqiptare apo ajo ndërkombëtare janë skajuar rrugicave periferike, si me drojë, sa për ta plotësuar mozaikun e diversitetit historik në emërtime. Problemi rëndohet edhe më kur merret parasysh fakti se shumica e emrave të rrugëve dominohen nga ata të burrave, sërish duke i përdorur ata të grave sa për formalitet. E, krejt në fund, në listat me emra rrugësh ka prezencë minimale të personaliteteve civile, pra atyre që jo me pushkë, por në mënyra të tjera kanë kontribuuar për të mirën e përgjithshme.
Rruga me emrin e aktorit të famshëm Bekim Fehmiu ndodhet në “Lakërishte”, në afërsi të gjimnazit “Xhevdet Doda”, por një rrugë në qendër të Prishtinës, që kufizohet me sheshin “Nëna Terezë”, e mban emrin “Opoja”, një inversion sa fatal, po aq patetik. Si është e mundshme që një komision që supozohet të jetë përbërë nga ekspertë, emrin e Faruk Begollit t`ia vendosë një rruge qorre që shkon për në Gërmi?!
Paradokse kësisoj kanë bërë që sot shumë emërtime rrugësh të marrin konotacion komik. Kush mund ta shpjegojë pse një rrugë duhet ta bartë emrin “Muharrem”, “Pulmologjia”, “Shëndeti” apo “Fontana”. Është anakronike pse komisionet kanë vendosur që emrat domosdo t`i vendosin në rrugët ku kanë jetuar personalitetet që mbajnë emrat e tyre, apo që të vendosen emra varësisht nga natyra e institucioneve që ndodhen në atë rrugë. Gjimnazi “Xhevdet Doda” ndodhet në rrugën që mban emrin e tij. Kjo nuk është rastësi, por zgjidhje folklorike e Komisionit që korrespondon edhe me emërtimet e mësipërme.
Një rrugë në lagjen “Pejton”mban emrin “Harmonia”, gjë që i shkon më së paku asaj. Me disa shtëpi njëkatëshe, pastaj mbi to shumëkatëshet, një rrugë ku mezi përbirohet një veturë, me një xhumbuz telash të rrymës, se kujt i ka shkrepur në mendje që atë ta pagëzojë me emrin “Harmonia”. Aty ka gjithçka, përpos harmonisë!
***
Emra për t`i nderuar rrugët, por jo rrugë për t`i nderuar emrat. Kjo në funksion edhe të turizmit kulturor, sepse është krejt e natyrshme që një vizitor italian që rastis të jetë në Prishtinë mund t`i bëjë përshtypje e mbase edhe të fotografohet para tabelës me emrin e rrugës “Garibaldi”. Njësoj do të bënte një francez me Rene Dekartin. Në këtë kontekst është e pakuptimtë që emrat si Victor
Hugo, Milan Šufflay , Wolfgang Amadeus Mozart t`u vihen rrugëve tejperiferike apo qorre, në të cilat kalojnë veç banorët e atyre rrugëve.
Prandaj nuk duhet të ekzistojë praktika, mbi bazën e së cilës komisionet që krijohen për emërtimin e rrugëve të reja pastaj t`i prekin emërtimet aktuale pa pasur as më të voglin arsyetim.
E panatyrshme, por edhe e pakapshme. Thuhet se Londra nuk i ka prekur emërtimet e rrugëve që nga koha kur ka jetuar Shekspiri. Por në Shipol të Mitrovicës trishtohen anglezët kur ta shohin një tabelë të vendosur në një fushë mbuluar me mbeturina emrin e tij të shqiptarizuar “William Shekspir” (William Shakespeare).
Këto gabime ortografike janë bërë pjesë e pandashme e emërtimeve kudo. Ndaj emra si Xhemi Shia (Jamie Shea) e Vesli Klark (Wesley Clark) janë shkruar si mos më keq.
Në këtë pikë komunat duhet të krijojnë standard dhe emrat e të huajve t`i shkruajnë në origjinalin e tyre. Por jo të krijojnë derivate emrash, të cilët lëre më që s`do t`i njihnin edhe vetë bartësit e tyre, por do të merrnin konotacion pezhorativ sikurse emri i shkrimtarit shqiptar Sterjo Spasse, që një kohë të gjatë në tabelë ishte shkruar Stereo Spase.
bekim.kupina@kohaditore.com
© KOHA. Të gjitha të drejtat janë të rezervuara.

Komentet


bujari23/04/2018 16:33
Gjithe diten shkruajme shkrime shkencore, me fakte , por qtë ben me nje popull analfabet qe nuk e din as emrin e vetë të shkruan, nuk kane faj te tjeret per mjerimin tonë.
Neve na udhëheqin analfabetet , rugaqët, kriminelet, pseudohistorianet.
Më kujtohet para disa viteve pat ardhë Noel Mallkollmi një histirian me renome boterore, ndersa salla ku do te mban ligjeraten boshe.Sepse historia jone bazohet vetëm në sypozime dhe ëndra jo në fakte, sepse ne jete njeriu duhet te ballafaqohet me fakte me kundershtaret jo me bojkot.
Pë këtë nuk bën të kritkohen individët por këtu është faji kolektiv.



Shto koment





Posto
</form>


>
Index:<513>
Title:<https://www.koha.net/veshtrime/78911/akreditimi-moral-dhe-konformizmi-akademik/>
Content:<
Ministër i Nismës i Arsimit, dorëhiqu edhe nëse s`ta kërkon kush. Jo për tjetër, por për shkak të një standardi demokratik që njihet me përkufizimin “qeverisje e mirë”. Dhe në këtë pikë ju keni dështuar tërësisht me një seri veprimesh të ndërmarra së fundi në sektorin e arsimit: që nga ndërhyrja në Universitet (Udhëzimi Administrativ për parimet-e-njohjes-së-platformave-dhe-revistave-ndërkombëtare-me-recension), emërimet në Këshillin Drejtues, e deri te Agjencia e Akreditimit, që është kapaku i ndërhyrjeve politike
Në 10-vjetshin e fundit, pothuajse çdo 2-3 vjet është kërkuar dorëheqja e rektorit të UP-së, por asnjëherë e ndonjë ministri të Arsimit. Kësaj here, mbase e njëjta gjë duhet ndodhur me ministrin e Arsimit. Pse duhet të qëndrojë edhe më tej në krye të këtij dikasteri njeriu mbi të cilin rëndon tashmë faji që Kosova (Agjencia e Akreditimit), të përjashtohet nga Regjistri Evropian për Cilësi të Arsimit të Lartë.
Është paradoksale heshtja (s`mjafton një komunikatë) e studentëve, para së gjithash, pastaj e stafit akademik (një grup simbolik që nganjëherë përpiqet të bëjë shamatë në rrjete sociale), pastaj e organizatave politike studentore, organizatave të shoqërisë civile dhe krejt në fund edhe e opozitës parlamentare. Gjithsesi që ka edhe më keq, por shoqëria kosovare duhet hequr dorë nga analogjia me të keqen më të madhe. Pra, ka edhe më mirë, ndaj synimi duhet të jetë ky.
Ministër i Nismës i Arsimit, dorëhiqu edhe nëse s`ta kërkon kush. Jo për tjetër, por për shkak të një standardi demokratik që njihet me përkufizimin “qeverisje e mirë”. Dhe në këtë pikë ju keni dështuar tërësisht me një seri veprimesh të ndërmarra së fundi në sektorin e arsimit: që nga ndërhyrja në Universitet (Udhëzimi Administrativ për parimet-e-njohjes-së-platformave-dhe-revistave-ndërkombëtare-me-recension), emërimet në Këshillin Drejtues, e deri te Agjencia e Akreditimit, që është kapaku i ndërhyrjeve politike.
Përjashtimi nga “European Quality Assurance Register for Higher Education” (EQAR), vjen si “dhuratë” në 48- vjetorin e themelimit të institucionit të parë publik të arsimit të lartë- Universitetit të Prishtinës.
Natyrisht, pak e besueshme se ju do të dorëhiqeni, por teksa ju do të mundë të përballeni vetëm me “pasoja” nga diskursi verbal për disa ditë, universitetet, studentët dhe stafi akademik do t`i vuajnë pasojat direkte. Ata do të jenë “non grata” në sistemin arsimor evropian, e ju do të vazhdoni të mendoni se po bëni gjënë e duhur për arsimin!
Në fakt, e keni bërë të kundërtën. Partnerët tuaj në Qeveri, vite më parë morën vendim që për peshqesh zgjedhor, secilit rajon të Kosovës t`ia dhurojnë nga një universitet publik dhe t`i vënë përballë sa më shumë kolegje private, dosido sa për të krijuar artificialisht idenë e konkurrencës në arsim.
Këto të ashtuquajtura universitete publike, përveçse janë shndërruar në kantier punësimi për kuadro partiake, të kësaj nomenklature politike, nuk kanë ofruar asgjë më shumë sesa vende pune për ta. Që prej themelimit të 6 universiteteve komunale, analet e arsimit janë pasuruar statistikisht, por të dhënat publike nuk flasin për rritje cilësie.
Duke operuar me sentimentin patriotik, secilit nga ta i vutë emra patriotësh, duke u dalë hakut të gjithëve. Ama, të gjithëve, të kënaqen me idenë se në qytetet e tyre ka një universitet me emrin e një patrioti të madh. Pretendim minimalist për një çështje serioze. Ndërmjet cilësisë dhe veprimit politiko-patriotik u përcaktuat për të dytën, duke krijuar qendra strehimi për të rinj që duan të profilizohen në asgjë. Jo për tjetër, por me improvizime të skajshme, ngrehët godina universitare si në asnjë nga vendet përreth.
Ndërkaq kolegjet private u shndërruan në kusur për strehim të pjesës tjetër të kuadrove partiake. E dhënë publike që pothuajse çdo i dyti njeri që punon në 2-3 kolegjet private më të mëdha në Kosovës vjen nga sektori qeveritar. E, pra, kjo levë për ta blerë qetësinë kundrejt gjendjes alarmante në arsimin kosovar. Natyrisht, kjo nuk është risi në kohën tënde, porse e keni trashëguar nga pararendësit tuaj, që me devotshmëri i shërbyen partisë, por jo arsimit.
Çfarë i duhen Kosovës gjithë këto vatra konformizmi?! Asgjë. Pothuajse për secilin problem në shoqërinë kosovare më së shumti skena dominohet nga mendime të të pakualifikuarve për këtë gjë. Por, rrallë, apo fare të njerëzve nga këto universitete publike, të cilët ngaqë kanë relacione kontraktuale me punëdhënësin, nuk guxojnë as të shprehen në publik për çfarëdo çështjeje.
Se mos ju ka rastisur ndonjëherë t`ju trokasë dikush nga Universiteti për të shfaqur pakënaqësi, qoftë edhe për kushtet infrastrukturore, se lëre më për farë çështjeje që lidhet me punën akademike. E tëra është sjellë në vazhdimësi te niveli i pagave, por në asnjë mënyrë te esenca. Gjithsesi, duke jetuar në kohën e epidemisë së konformizmit të gjithëmbarshëm shoqëror, stafi akademik nuk ka pasur mundësi ta përjashtojë veten. O sa mirë me qenë shqiptar. Me e dashtë arsimin në emër të patriotizmit, me e zhvatë në emër të patriotizmit, mos me kritiku në emër të patriotizmit dhe krejt në fund me e goditë me shqelm në emër të parimësisë!
E pritshme, kur në krye të disa fakulteteve janë njerëz që kanë shkrryer subjekte politike në pozita ministrore, pastaj të riuniformuar me vello akademike kanë marrë detyra dekanësh në krye të fakulteteve, për t`ua kthyer borxhin partive në forma të tjera. Ndonjë doktoraturë apo master për njerëz të partisë, duke ua forcuar radhët që në fushata elektorale të dalin para publikut me njoftime të stilit “këtij subjekti do t`i bashkohen 50 kuadro me tituj doktor shkence e master në filan fushën”.
Këto fabrika të subjekteve politike duhen falimentuar, porse natyrisht nuk pritet të ndodhë kjo nga ju. Ndoshta as tjetri që do të vijë pas jush. Ndonjëherë duhet të ndodhë! Atëherë kur do ta akreditoni moralin politik! Atë akreditojeni së pari, pastaj nivelet e arsimit. Kur dy vjet më parë testi PISA pasqyroi realitetin kosovar të arsimit, i madh e i vogël u përpoqën të dalin në sipërfaqe, me leksione për një PISA pozitive. Pastaj, sërish asgjë. Prej dy vjetësh ende në fazën e ankimit për atë rezultat, por jo ndonjë punë që e adreson dështimin e asaj kohe.
Fakti që shumica e shkollave kosovare mësojnë ende me orar gjysmëditor, shpërfaq nivelin e cilësisë që mund të ofrohet. Për 4-5 orë mësimi në ditë, kryesisht teorik, jo atraktiv për moshat, në kushte jo të mira teknike, gjithsesi niveli i cilësisë aspiron aty. Sigurisht do të duhen ndoshta edhe nja 20 vjet që shkollat e Kosovës ta kenë mundësinë e mësimit gjithëditor, ku kreativiteti vjen përpara turbo mësimit.
Ministër, arsimim gjatë gjithë jetës. Kësaj here ngelët! Mundësi për riprovim nuk ka! Prandaj, ik, sepse gabimet në menaxhim paguhen. Kësaj radhe ju jeni borxhli!
© KOHA. Të gjitha të drejtat janë të rezervuara.

#bekimkupina
#veshtrime


Komentet

Shto koment





Posto
</form>


>
Index:<514>
Title:<https://www.koha.net/veshtrime/73422/rojat-e-smogut/>
Content:<
Teksa po i bëjmë rojë smogut, kemi mbërri në pikën kur një gjendje emergjente duhet ta trajtojmë me preventivë. Një tis gri Prishtina e ka prej disa vjetësh, por kur Ambasada Amerikane filloi ta bënte matjen e çdoditshme të cilësisë së ajrit, bloza ra në kokat e qytetarëve, pastaj të pushtetarëve. Reagim i vonshëm por, megjithatë, i domosdoshëm
Një oxhak tymon çdo ditë katran majë objektit të Administratës Komunale të Ferizajt. I vendosur rrëzë majës së Lybetenit, këtij qyteti ajrin ia prish ngrohja me thëngjill e Administratës Komunale, e cila, përveçse nuk ka plan mjedisor, nuk ka as instrumente që e matin cilësinë e ajrit.
Analizatorë ajri nuk pati as Prishtina. Në fakt i pati, por të papërdorshme, derisa nuk nisi Ambasada Amerikane ta bënte matjen për nevoja të saj. Si zakonisht Amerika kujdestare për të na alarmuar për gjithçka, madje edhe për ndotjen e ajrit!
Kjo gjendje e ajrit nuk është e tashme. Prishtina përballet me një gjendje të tillë pothuajse çdo vit gjatë sezonit dimëror. Prezencë të smogut ka çdo dimër, por sivjet aktiviteti virtual në rrjete sociale trandi autoritetet përgjegjëse dhe mobilizoi ata për të bërë diç, qoftë edhe formalisht.
Enigma e smogut gradualisht po vishet me elemente mitike dhe nuk është larg mendsh që së shpejti mund të dilet me një përfundim që ky smog po vjen nga qytetet indiane apo kineze, të cilat e mbajnë primatin për nivel të lartë ndotjeje në nivel global.
Masat që ka ndërmarrë Komuna dhe Qeveria duken si sheqerka për qytetarët e irrituar tashmë, kur niveli i emetimit të dyoksid karbonit ka mbërri në shkallë alarmante. Por, masat treditore nuk mund t`i japin zgjidhje një lëngate prej shumë vjetësh. Ajri i kryeqytetit nuk bëhet më i pastër me diskursin konstatues, me nuanca hamendësuese.
Qytetarët kosovarë janë të privuar nga informatat themelore për gjendjen e ajrit. Ende nuk është prezantuar në publik nga asnjë institucion përgjegjës ndonjë studim për gjendjen e ambientit, ku radhiten shkaqet që e kanë prodhuar një situatë të tillë dhe rruga që duhet ndjekur për dalje nga kjo mjegull.
Teksa po i bëjmë rojë smogut, kemi mbërri në pikën kur një gjendje emergjente duhet ta trajtojmë me preventivë. Rrjedhimisht, tentimi për të gjetur zgjidhje të shpejtë kundër ndotjes është argëtim i pushtetit për qytetarët. Pra pushteti, para së gjithash, lokal, pastaj ai qendror duhet të kenë një dokument të shkruar për vitet në vijim, për masat që do ta ulin shkallën e ndotjes.
Nuk adresohet çështja e gjelbërimit me mbjelljen e 5 mijë luleve, sikundër as nja 200-300 rrënjë drurësh. Në çdo cep Prishtina ka mungesë enorme të hapësirave të gjelbra. Arsyetimi se nuk ka vend ku të krijohen ato është i paqëndrueshëm. Ngase një pushtet ekziston për ta bërë të mundshme një situatë, për ta zgjidhur një problem. Të tjerat janë paaftësi menaxhuese. Të zgjedhurit duhet të mendojnë edhe të ofrojnë zgjidhje.
Shembuj të mosmenaxhimit të situatës ambientale me kohë në Prishtinë ka sa të duash. Në njërën ndër rrugët, e cila konsiderohet të jetë sipas standardeve, Rruga B, prej rrethit të EULEX-it e deri te banesat e bardha në Kodër të Diellit, vendin e drunjve e zënë shenjat e komunikacionit. Komuna është dorëzuar përballë papërgjegjësisë qytetare. Atëkohë u patën mbjellë pisha, që u vodhën nga dikush që nuk është hetuar e as zbuluar kurrë. Sot e kësaj dite kjo rrugë ka vetëm asfalt, por asnjë fije bari. Njësoj është edhe pjesa dërrmuese e rrugës “Bill Clinton”, deri te rrethrrotullimi për Fushë - Kosovë.
Sikur të ishte adresuar ky problem para disa vjetësh, sigurisht tash do ta kishim një brez të gjelbër mbrojtës, së paku si masë lehtësuese ndaj shkallës alarmante.
Por, ndotja nuk fillon me kryeqytetin dhe nuk është problem vetëm i tij. Më 2015, grup banorësh të Drenasit, pasi që e panë se protesta në komunën e tyre po kalonte në heshtje, protestuan në kryeqytet, para Ministrisë së Mjedisit, kundër ndotjes nga “Ferronikeli”. Pakkush nga rezidentët e kryeqytetit ua ditën hallin atyre, por, ngaqë popullariteti i rrjeteve sociale nuk ishte në këtë nivel, gjithçka kaloi në kuadër të një lajmi ditor.
Zyrtarë të kësaj kompanie e kishin hedhur fajin te KEK-u e “Trepça”. Më 2014 Ministria e Mjedisit nuk e kishte monitoruar fare cilësinë e ajrit në Drenas, pavarësisht obligimit ligjor. E ka bërë këtë veprim tek pas kallëzimit penal më 2015, për të pasuar publikimin e raporteve mujore sipas ligjit.
Beteja për fajin vazhdon ende. Problemi i smogut përveçse përball të dy pushtetet ndër vete, ka të bëjë edhe me fuqinë politike, vullnetin dhe kompetencat.
Siç është konfuze se kush është shkaktari kryesor i ndotjes, gjithashtu konfuze është se edhe e kujt përgjegjësi është adresimi i çështjes. Të pamësuar me pakënaqësi qytetare ambientaliste, edhe vetë pushteti është zënë gafil, ndaj po reagon përçartë.
Nëse problemi i ndotjes lokalizohet vetëm në selinë e shtetit, të tjera komuna do të diskriminohen.
Ndotja e ambientit vazhdon të mbetet problem edhe për Hanin e Elezit. Kreu komunal në fushatën e vjetme zgjedhore ka pohuar se kjo komunë vazhdon të përballet me ndotjen që shkaktohet nga “Sharrcem”. Megjithatë, asnjë informatë për qytetarët e atjeshëm se cili është niveli i ndotjes dhe asnjë plan veprimi për mbrojtje.
Pra, koncepti “ndotje e ambientit” nuk është diç e re për hapësirën kosovare. Prandaj si është e mundshme , ndërkohë që problemet me ndotje kanë nisur të shprehen më shumë nga 2014-a, që MMPH-ja por as Komuna e Prishtinës me komunat simotra nuk kanë bërë ndonjë veprim për t`i dalë në ballë shkallës në rritje të ndotjes. Është pritur deri në këtë kohë që pastaj të veprohet nëpërmjet një pakoje masash, më shumë simbolike sesa përmbajtjesore. Ora policore ambientale është masë minimale emancipuese, porse me primesë diskriminuese. Kjo, për faktin se masat anti-ndotje janë zbatuar në mënyrë asimetrike. Për një pjesë të qytetit dhe për një grup të qytetarëve. Por e falshme për një veprim emergjent, duke shpresuar se ora mjedisore ka trokitur dhe se me masa graduale ky smog që e kemi sivjet do të jetë në masë më të vogël dimrin tjetër.
Ky dimër po ikën, ndaj me të dalë syri i pranverës autoritet e nivelit lokal e qendror duhet të ulen për ta hartuar një strategji të qartë, e cila vendos rend në sferën ambientale.
Mund të ketë edhe kufizim në lëvizje me vetura, ndalim përdorimi të thëngjillit, druve apo peletit, por ama bëjeni paraprakisht bazën ligjore për veprime të tilla. Shoqërojeni me masa lehtësuese. “Termokosi” prej vitesh zgjerohet me dinamikë kërmilli, teksa ka kërkesa të shumta për lidhje në rrjetin e koogjenerimit. Krijoni oaza të gjelbra në secilën lagje të Prishtinës, ndani buxhet të konsiderueshëm për politikat ambientale, krijoni shtigje për çiklistë e këmbësorë, stimuloni përdorimin e makinave elektrike dhe subvenciononi zëvendësimin e autobusëve aktualë me ata hibridë.
Në New Delhi të mbytur nga smogu, kur zyrtarët indianë humbën shpresat në përballje me ndotjen nga djegiet e hamulloreve prej bujqve, vendosën t`i luten Zotit.
Ne do t`i lutemi natyrës me bindje se duke vajtur kah pranvera, vetë natyra do ta rregullojë gjendjen klimaterike, duke e ulur ndotjen në pragun real të saj.
Deri atëherë merrni frymë, hiqni maskat, sepse kontaminimi i mendësisë është proces që merr kohë më gjatë. Ndotja e ajrit është kalimtare!
bekim.kupina@kohaditore.com
© KOHA. Të gjitha të drejtat janë të rezervuara.

#bekim
#kupina
#veshtrime


Komentet

Shto koment





Posto
</form>


>
Index:<515>
Title:<https://www.koha.net/arberi/103217/shenjohen-shtigjet-e-para-ne-zonen-e-alpeve-ne-via-dinarica/>
Content:<
“Zgjatimi i ‘VIP Dinarica’ në zonën ndërkufitare Kosovë – Shqipëri”, përshkohet nga 20 përfaqësues të shoqatave të ecjes në natyrë dhe çiklistë.
20 përfaqësues të shoqatave të ecjes në natyrë dhe çiklistë nga Shqipëria dhe Kosova, ishin pjesë e trajnimit dyditor për shënjimin e shtigjeve, të zhvilluar në Bogë-Pejë, Kosovë, transmeton kp. 
Trajnimi u zhvillua në kuadër të projektit “Zgjatimi i ‘VIP Dinarica’ në zonën ndërkufitare Kosovë – Shqipëri”.
Projekti është pjesë e programit të bashkëpunimit ndërkufitar Kosovë-Shqipëri, i financuar nga fondet IPA.
Trajnimi u organizua nga Fondi për Zhvillimin e Komuniteteve të Kosovës në bashkëpunim me Fondin Shqiptar të Zhvillimit.
Gjatë trajnimit dyditor njohuritë teorike u kombinuan me praktikë në terren. Kjo pjesë e trajnimit angazhoi drejtpërdrejtë pjesëmarrësit në trajnim, të cilët kontribuuan në punë praktike për shënjimin e shtigjeve në një gjatësi 1 km. Për këtë pjesëmarrësit u zhvendosën në zonën e Deçanit dhe u ushtruan në shënjimin e shtigjeve duke aplikuar njohuritë e fituara.
Ekspertët e shtigjeve, me eksperienca të pasuruara edhe gjatë këtij trajnimi, do të jenë burim bashkëpunimi, informacioni, konsultimi dhe eksperience për FSHZH në aktivitetet në vazhdimësi të projektit të “ViP Dinarica”, por edhe më tej në programet e FSHZH për zhvillimin e turizmit në zonën e Alpeve dhe në zonën e Valbonës.

>
Index:<516>
Title:<https://www.koha.net/showbiz/102975/rita-shkelqen-ne-france/>
Content:<
Pas koncerteve të shumta të saj, njëri prej të cilëve edhe në sheshin “Skënderbej” në Tiranë, tashmë për Rita Orën është koha për pushime.
Këngëtarja me origjinë shqiptare ka zgjedhur Francën për të pushuar, ku është e shoqëruar nga prindërit e saj, mama Vera dhe babai Besniku, transmeton tch.
Rita dukej tejet mahnitëse teksa është fotografuar me bikini të bardha.

>
Index:<517>
Title:<https://www.koha.net/showbiz/102843/kryeziu-shpalos-detajet-e-krejt-ja-kom-pi/>
Content:<
Këngëtari dhe aktori, Fatos Kryeziu, në Express të KTV-së ka promovuar projektin e tij më të ri.
Kënga e re e tij mban titullin “Krejt ja kom pi”
Kënga vjen në bashkëpunim me, Faton Isufin, dhe detaje rreth saj i kuptoni përmes intervistës së realizuar në studion e Expressit.

>
Index:<518>
Title:<https://www.koha.net/showbiz/102789/emina-cunmulaj-kthen-linjat-perfekte/>
Content:<
Supermodelja shqiptare Emina Çunmulaj ka publikuar një fotografi në rrjete sociale ku ka treguar linjat trupore, vetëm gjashtë javë pas lindjes së fëmijës së dytë.
Në fotografinë e postuar, shihet se ajo ka sërish linja të mrekullueshme, ndërsa thotë se për to tash s’ka punuar fare.
“6 javë pas lindjes së Mias. Jo s’kam ushtruar akoma, i vetmi ushtrim që po bëj është gjidhënia dhe është e magjishme”, ka shkruar ajo në Instagram.
>
Index:<519>
Title:<https://www.koha.net/showbiz/102770/dafina-zeqiri-kthehet-me-fuego/>
Content:<
Këngëtarja e njohur shqiptare, Dafina Zeqiri, është kthyer me një projekt të ri muzikor.
“Fuego” titullohet kënga e re e Zeqirit për të cilën këngë ka bashkëpunuar me Redbox Entertainment.
Për muzikën është kujdesur vetë këngëtarja. Për tekstin është ndihmuar nga Lumi B dhe Arbër Gjikolli.

>
Index:<520>
Title:<https://www.koha.net/showbiz/102714/kida-paralajmeron-kenge-te-re/>
Content:<
Me këtë fotografi të postuar në Instagramin e saj, Kida, e paralajmëron lansimin e këngës së re këtë javë.
Ajo tregon se është tejet e emocionuar për këtë projekt, shkruan Express i KTV-së.



 

That’s how i feel right now!! New song coming this week... So excited for this one 🤦🏻‍♀️💆🏻‍♀️
A post shared by  KIDA (@kida) on Jul 2, 2018 at 3:26am PDT



>
Index:<521>
Title:<https://www.koha.net/showbiz/102592/victoria-beckham-ka-nderruar-unazen-e-marteses-14-here-deri-tani/>
Content:<
Për femrat në të gjithë botën, unaza e martesës është thesari që ruhet për gjithë jetën, një kujtim i ditës kur dy bëhen një.
Por për Victoria Beckham, unaza është e përkohshme. Nga dita kur Davidi i propozoi për martesë në vitin 1998, me një unazë diamanti me vlerë 65 mijë funte, kanë kaluar 20 vjet dhe bashkë me vitet, janë ndërruar edhe unazat, të gjitha me prerje, gurë të çmuar dhe vlerë të ndryshme.
Martesa e tyre e kaloi testin e kohës, por për fashionisten Victoria, unaza duhet ndërruar njësoj si rrobat, shkruan tch. Nga ajo kohë, unaza e saj e martesës, është ndërruar 14 herë, në një vlerë totale prej 8.9 milionë funte.
Javën e shkuar në Paris, Victoria tregonte me krenari unazën më të fundit të martesës, platin me një diamant gjigant të verdhë, që kushton plot 120 mijë funte.
Dhe të tilla, të bukura e të kushtueshme kanë qenë të gjitha, me smerald, rubin, zafir e diamant. Por kjo unazë e fundit ka edhe një tjetër kuptim: për çiftin Beckham nuk ka divorc, përveçse një feste gjigante për 20 vjet martesë.

>
Index:<522>
Title:<https://www.koha.net/showbiz/102562/pitt-deshiron-te-perqendrohet-ne-karriere/>
Content:<
Ylli i "Once Upon in Hollywood”, Brad Pitt ka qenë në lidhje romantike me profesoreshën e Institutit të Teknologjisë Massachusetts, Neri Oxman, por çifti nuk e bëri zyrtare lidhjen, pasi aktori 54-vjeçar vetëm dëshiron të përqendrohet në karrierën dhe fëmijët e tij.
"Ai ka shkuar në takime, por nuk është duke kërkuar të ketë një marrëdhënie serioze në këtë moment", ka thënë një burim për "Entertainment Tonight", transmeton kp.
Ky lajm vjen pas një marrëveshjeje të re kujdestarie reciproke me Angelina Jolie, e cila lejon Pittin të kalojë më shumë kohë me fëmijët.
>
Index:<523>
Title:<https://www.koha.net/showbiz/102464/te-famshmet-qe-kane-ndryshuar-totalisht-floket/>
Content:<
Sophie Turner, Celine Dion, Emily Ratajkowski, Demi Lovato, Chrissy Teigen, Blake Lively, Ema Watson, Beyonce Knowles-Carter, janë disa nga aktoret e këngëtaret e famshme hollywoodiane që kanë ndryshuar flokët e tyre.
Ky ndryshim i madh i të famshmeve, kryesisht në gjatësinë e flokëve dhe ngjyrën, sigurisht që ka bërë të jenë në sy të medieve të showbiznesit.
Zendaya, nga flokë të gjatë e të zezë, ka prerë flokët e shkurtra dhe i ka lyer me ngjyrë të bardhë. Edhe Kylie Jenner, renditet ndër të famshmet që ka ndryshuar flokët.

>
Index:<524>
Title:<https://www.koha.net/showbiz/102430/nicole-scherzinger-feston-ditelindjen-e-40-e/>
Content:<
I dashuri i saj Grigor Dimitrov ka pranuar se të qenit në një marrëdhënie në distancë me të nuk është e lehtë.
Dhe këngëtarja e famshme Nicole Scherzinger është parë mbrëmë e lumtur teksa kënaqej në një restorant në Londër, ku ka festuar ditëlindjen e 40-ë, transmeton Koha.net.
Scherzinger ka tërhequr vëmendjen e të gjithë të pranishmëve me veshjen e saj.
Për më tepër shikoni fotografitë.

>
Index:<525>
Title:<https://www.koha.net/showbiz/102421/dekada-nga-jeto1-sjell-dashurine-per-rep-muziken/>
Content:<
Një dekadë përkushtim, shpirt, vuajtje e kënaqësi në kabinën e muzikës. Aty ku emocionet e hidhura e të lumtura rrjedhin në mikrofon nga reperi Jeton Krasniqi, i njohur si Jeto1, e më parë si Rap J.
Jeto1 dhjetë vjetët e tij në rep muzikën e feston me publikimin e albumit të pestë “Dekada”, në të cilën shihet një laramani e këngëve, në 21 sosh sa përmban ky album.
Ai thotë se të veçantë këtë album e bënë llollojshmëria e temave që janë trajtuar në këtë album.
“Ka këngë për jetën, për klub, dedikim, e bashkëpunime me shokë që e kemi nis bashkë muzikën, kurse sot secili këndojmë për argëtim. Bashkëpunimet me reperët e rinj, të cilët më kanë befasuar me talentin e tyre, e shpresoj se edhe të tjerëve do iu pëlqejë albumi, pasi ka këngë për të gjitha shijet, e kjo është e veçanta e këtij albumi”, thotë reperi nga Rahoveci.
Në këtë album ai thotë se ka punuar përreth gjashtë muaj. E përkundër që thekson se në secilën këngë është një pjesë e shpirtit të tij, ai veçon këngën dedikuar nënës, më pas “Back in Time”, “Willy Wonka”, e “Jetoje Momentin”, me këtë të fundit që është një thirrje për të shikuar anën pozitive që jeta në Kosovë iu ka sjellë gjeneratave të reja, në krahasim me ato të kaluarat.
Jeto1 shton se, “ana e fuqishme në këngët e mia janë tekstet, megjithatë edhe interpretimi ka rëndësinë e vet, por për këtë lë të tjerët të gjykojnë”.
Më poshtë mund të dëgjoni albumin “Dekada”, shtatë këngët e fundit të së cilës do të publikohen në javën e ardhshme.

>
Index:<526>
Title:<https://www.koha.net/showbiz/102403/tayna-sjell-shqipe/>
Content:<
Pas këngës së suksesshme “Columbiana”, këngëtarja Tayna tani vjen me këngën e re.
Kënga e re titullohet “Shqipe”, transmeton Koha.net.
Tekstin e “Shqipe” e ka shkruar vet këngëtarja, ndërsa muzikën Cricket Music.

>
Index:<527>
Title:<https://www.koha.net/showbiz/102400/rina-vjen-me-projektin-e-ri-mami/>
Content:<
Këngëtarja më e re në shoubizin kosovar, Rina Balaj, pas këngës së suksesshme “Ashiqare” tani sjell projektin e ri.
Kënga e re titullohet “Mami”, transmeton Koha.net. Këtë këngë e ka bërë producenti ZzapnChriss.

>
Index:<528>
Title:<https://www.koha.net/auto/102894/bmw-m3-i-ri-me-470-kuajfuqi-vjen-ne-2020-en/>
Content:<
Në tetor të këtij viti, në panairin e veturave që do të mbahet në Paris, do të prezantohet gjenerata e shtatë e BMW Series 3, ndërsa në fillim të vitit 2020 do të fillojë shitjen BMW M3 i përforcuar në 470 kuajfuqi.
Nën kofanon e BMW M3 të ri do të gjendet motori benzinë 3.0-litër Turbo me 6 cilindra dhe etiketën S58, transmeton Koha.net. Të njëjtin motor do ta ketë edhe BMW M4.
Rritja e fuqisë është një përgjigje për krejt konkurrencën e fortë, konkretisht për Mercedes-AMG C63 S dhe Alfa Romeo Giulia Quadrifoglio të cilët kanë mbi 500 kuajfuqi.

BMW M3 dhe M4 janë ende në nivel kur është fjala për kënaqësinë e vozitjes dhe stabilitetin.
Gjithashtu, kohëve të fundit flitet se BMW M3 dhe M4 do të vijnë në version hibrid, por duket se njëherë nuk do të ndodhë një gjë e tillë. Motorët elektrikë do të marrë gjenerata e ardhshme, së bashku me teknologjinë 48 volt.
>
Index:<529>
Title:<https://www.koha.net/auto/102856/mazda-eleganca-merr-forma-te-reja/>
Content:<
Ka diçka shumë të bukur te Mazda, diçka shumë “japoneze” dhe kjo paraqitet te dizajni i saj.
Linjat e modeleve të Mazdës japin përshtypjen e dinamizmit duke reflektuar ngjyrat në mënyrë të përsosur, transmeton tch.
Të gjitha këto elemente mund të vihen re në makinën e re Mazda Vision Coupe.

>
Index:<530>
Title:<https://www.koha.net/auto/102810/mercedes-a-class-i-ri-sdo-te-jete-krejtesisht-elektrik/>
Content:<
Mercedesi paralajmëroi se gjenerata e prezantuar së fundi e linjës A Class do të ketë dy versione hibride, por nuk planifikohet të ketë motor krejtësisht elektrik.
Modelet me motor hibrid PHEVS do të quhen A220e 4Matic dhe A250e 4Matic në kombinim të motorit benzinë 1,3 litra, të zhvilluar nga Daimler dhe Renault, transmeton KP.
Dallimi i vetëm ndërmjet dy modeleve do të jetë për nga fuqia, pasi varianti me benzinë do të ketë 136 kuajfuqi, ndërsa ai më i fuqishmi do të sigurojë 163 kuajfuqi. Elektromotori në të dyja versionet do të ketë 90 kuajfuqi.
Nuk ka paralajmërime se kur linja A Class me motor hibrid do të debutojë, por pritet që kjo të ndodhë në tetor në sallonin e automobilave në Paris.
Ndërkohë, Mercedes nuk planifikon që në gjeneratën e katërt të klasës A të vendosë motor të pastër me rrymë, pasi klasën elektrike do ta koncentrojë kryesisht në nënbrendin EQ, ku tash për tash janë të njohur vetëm dy modele, EQ A dhe SUV EQ C.
>
Index:<531>
Title:<https://www.koha.net/auto/102598/as-fordi-nuk-do-te-marre-pjese-ne-panairin-e-gjeneves/>
Content:<
Pas Volvos, edhe Fordi amerikan njoftoi se nuk do të jetë pjesë e panairit të veturave që vitin e ardhshëm mbahet në Gjenevë.
Kjo për shkak se plani i premierave të modeleve Ford nuk përshtatet në orarin e një prej panaireve më prestigjioze të automobilave në botë.
Në vend se të vijë në panairin e parë të madh evropian të vitit, Ford, ashtu si Volvo, do të organizojë ngjarjen e vet.
Ford planifikon të organizojë një ngjarje të re “Go Further” në pranverën e vitit 2019, në të cilin do të prezantojë një model të paidentifikuar për tani dhe do të zbulojë detaje të reja rreth strategjisë së elektrizimit të automjeteve të tij.
Spekulohet se Ford do të paraqesë modelin e tij të parë hibrid, si dhe versionin plug-in hibrid të furgonit Transit Custom.
Nuk ka ende konfirmim se ku do të zhvillohet kjo ngjarje, por pritet që ky të jetë vendi ku automjetet elektrike janë veçanërisht të njohura, si Norvegjia dhe Holanda.
Ndërkohë, Ford do të prezantojë së shpejti Fokusin e ri në Festivalin Goodwood më 12 korrik, së bashku me Fiesta ST.
Duke pasur parasysh se Britania e Madhe është tregu më i madh i Fordit në Evropë, kjo nuk është një surprizë.
>
Index:<532>
Title:<https://www.koha.net/auto/102596/stelvio-i-ri-nje-veture-me-e-fuqishme-dhe-me-e-lire-e-alfa-romeos/>
Content:<
Alfa Romeo do të sjellë në treg modelin Stelvio për 2019-ën në version me sistemin e tërheqjes me vetëm rrotat e pasme.
Kjo do ta bëjë më të lehtë këtë veturë për rreth 50 kilogramë, por edhe për 1,700 euro më lirë. Ajo do të mbajë shenjën Q2 që do të tregojë veturën e fundit, ndërsa Q4 do të mbetet e rezervuar për AWD, transmeton ksp.
Stelvio i ri do të vijë me motor 2.0-litër me kapacitet prej 280 kuajfuqi, në kombinim me marshin automatik prej tetë shpejtësive.
RWD Stelvio vjen edhe me paketën Sport që përfshin pedale nga alumini, një ekran multimedial 8.8-inç, një paketë për motin e ftohtë dhe sistemin për ndihmë të shoferit.

>
Index:<533>
Title:<https://www.koha.net/auto/102583/pas-bmw-x3-zviceranet-perforcojne-edhe-x2/>
Content:<
Kompania zvicerane që merret me modifikimin e veturave, Dahler, në fillim të vitit është marrë me modifikimin e modelit të ri X1 të BMW-së, së fundmi edhe me X3 ndërsa radhën e ka X2.

Lexoni edhe: 
Zviceranët përforcojnë BMW X3 në 420 kuajfuqi [foto]

Dahler për BMW X2 ka zgjedhur set të ri të rrotave nga alumini me diametër prej 20 ose 21-inç, amortizatorët e modifikuar, sistemin sportiv të shkarkimit të gazrave, maskën e përparme me ngjyrë të zezë, si dhe paketën për përforcimin e motorit, transmeton Koha.net.
Kështu, versioni 18i është përforcuar në 158 kuajfuqi, 20i në 223 kuajfuqi, 18d në 174 kuajfuqi dhe 20d në 220 kuajfuqi.

>
Index:<534>
Title:<https://www.koha.net/auto/102584/dominimi-absolut-i-canollit-ne-prevalle/>
Content:<
Bardhyl Canolli është fitues i garës së tretë në disiplinën malore, e zhvilluar sot në Prevallë, transmeton Koha.net.
Përveç fitores, Canolli ka arritur edhe rekord të ri në këtë shteg, duke shënuar kohë fantastike prej 01:23.880 minuta, në shtegun me gjatësi prej 2850 metra. Kjo ishte koha e Canollit në vozitjen e dytë, ndërsa në të parën pati kohë 01:24.361 minuta, derisa koha e tij e përgjithshme ishte 02:248.241 minuta.
“Është një kohë shumë e mirë dhe sigurisht që jam i kënaqur për këtë sukses. Në përgjithësi gara ka qenë interesante, pati rivalitet të madh dhe po ashtu edhe shikueshmëri. Shpresoj të vazhdoj kështu edhe në garat e ardhshme”, ka thënë Canolli, i cili në dy garat e fundit (Zym dhe Prevallë) i vendosi dy rekorde të reja me Radicall-in e tij.
Pozita e dytë në plasmanin e përgjithshëm i takoi Liridon Kalenderit, me Mitsubishi EVO 9, që po ashtu ishte shumë atraktiv për dashamirët e automobilizmit. Në krahasim me fituesin, Kalenderi ishte më i ngadalshëm për 09.028 sekonda.
Podiumi i fituesve u plotësua me Blerand Hasanajn, i cili pati kohën e përgjithshme prej 03:10.395 minuta, ose 22.154 sekonda vonesë krahasuar me Canollin.
Rezultatet sipas klasave:
Klasa 1 (deri 1150 ccm - A)
1. Kreshnik Mariqi (Yugo - Prizreni D&G) 03.59.590
2. Emin Sabir (Yugo - Prizreni D&G) +01.333
3. Halil Çerreti (Yugo - Prizreni D&G) +10.643
Klasa 2 (mbi 1150 - 1400 ccm - N)
1. Alban Berisha (Suzuki - Prizreni D&G) 03:48.565
2. Burim Asllani (Suzuki - Ferizaj) +06.486
Klasa 3 (mbi 1150 - 1400 ccm - E1)
1. Valon Mehmeti (Lupo - DTM) 03:35.203
2. Egzon Ukëhaxhaj (Opel - DTM) +17.162
Klasa 4 (mbi 1400 -1600 ccm - S)
1 .Bujar Gola (Peugeot - HCR Gjakova) 03:26.931
2. Valdet Kaçandolli (Suzuki – Kaçandolli PRT) +03.891
3. Rexhep Bytyqi (Honda - Ferizaj) +14.429
Klasa 5 (mbi 1400 - 2000 ccm - N)
1. Yll Rugova (Honda - HCR gjakova) 03:24.374
2. Faton Rama (Renault - RC Prishtina) +03.452
Klasa 6 (mbi 1600 - 2000 ccm - E1, A, SP)
1. Besfort Bunjaku (Opel - Ferizaj) )3:30.808
2. Shyqeri Zatriqi (Golf 1 - Gjakova 137) +05.678
3. Besfort Hana (Opel - HCR Gjakova) +06.849
Klasa 7 (mbi 2000 ccm - N)
1. Liridon Kalenderi (Mitsubishi - Prizreni D&G) 02:57.269
2. Belkin Fazliu (Renault - Prizreni D&G) +15.533
3. Gazmend Demolli (Opel - DTM) +18.365
Klasa 8 (mbi 2000 - 3000 ccm - E1)
1. Valon Jaha (BMW – Kaçandolli PRT) 03:25.472
2. Ismail Smani (BMW - Prizreni D&G) +00.663
3. Ernest Daka (BMW - DTM) +04.787
Klasa 9 (mbi 3000 ccm - E1)
1. Blerand Hasanaj (Opel - DTM) 03:10.395
2. Agron Shulina (Audi - Rahoveci) +26.169
Klasa F10 (E2)
1. Bardhyl Canolli (Radicall - Eurogoma RT) 02:248.241
Promo
1. Orhan Ahmet (Peugeot - N/A) 03:23.647
Plasmani gjeneral:
1. Bardhyl Canolli (Radicall SRB LM - Eurogoma RT) 02:48.241
2. Liridon Kalenderi (Mitsubishi EVO 9 - Prizreni D&G) +09.028
3. Blerand Hasanaj (Opel Astra GSi - DTM) +22.154
Renditja ekipore:
1. Prizreni D&G 60 pikë
2. Ferizaj 47
3. DTM 44
>
Index:<535>
Title:<https://www.koha.net/auto/102447/del-ne-shitje-kopja-e-vetures-se-pare-ne-bote-benz-patent-motorwagen/>
Content:<
Vetura origjinale Benz Patent-Motorwagen me tre rrota llogaritet si vetura e parë e prodhuar ndonjëherë. Ajo është prodhuar më 29 janar të vitit 1885.
Patent-Motorwagen e ka krijuar Karl Benz në 1885-ën dhe e ka shitur atë për 600 marka gjermane në atë kohë, rreth 3,500 euro të sotshme, transmeton Koha.net. Publiku i gjerë pati mundësinë që të njihet me veturën e parë në botë në vitin 1886 dhe pas 6 vjetëve Benz ka prodhuar rreth 25 vetura të tilla.
Gjithashtu, vetura Patent-Motorwagen kishte motorin benzinë me vetëm një cilindër dhe 954 cc, të cilin e ka zhvilluar vet Benzi. Ky motor, revolucionar në kohën e vetë, kishte kapacitet më pak se 1 kuajfuqi. Pas zhvillimit të disa modeleve të reja të Patent-Motorwagen, janë zhvilluar edhe motorë më të fuqishëm kapaciteti i të cilëve ishte rreth 1 deri 2 kuajfuqi, falë të cilave pastaj vetura e parë në botë mund të lëvizte me një shpejtësi maksimale deri në 16 kilometra në orë.
Kopja të cilën është duke e shitur departamenti i Mercedes-Benz Classic është e krijuar në vitin 2002 si pjesë e disa kopjeve të automjeteve origjinale për muzeun e Mercedesit.
Çmimi i kësaj kopjeje të veturës së parë në botë ende nuk është zbuluar për publikun.

>
Index:<536>
Title:<https://www.koha.net/auto/102446/kufiri-i-shpejtesise-neper-rruget-e-evropes/>
Content:<
Kufijtë e shpejtësisë në rrugët e Evropës ndryshojnë varësisht shteteve. Franca është vendi i cili vendosi së fundmit uljen e kufirit të saj të shpejtësisë në autostrada me dy korsi në 80 km/h nga 90 km/h ku do të bashkohet me vendet evropiane, ku kufizime të tilla janë më të ulëta.
Shqipëria, shtetet baltike, Kroacia, Republika Çeke, Greqia, Hungaria, Italia, Luksemburgu, Maqedonia, Portugalia, Sllovakia, Sllovenia dhe Spanja kanë të gjitha një kufizim shpejtësie prej 90 km/h në këto rrugë. Në vende të tjera, sipas agjencisë së lajmeve AFP, kufiri mund të jetë më i ulët se 70 km/h ose më i lartë se 100 km/h.
Kështu, në Gjermani, shpejtësia e autorizuar në autostrada me dy korsi jashtë zonave urbane është 100 km/h. Sa i takon Austrisë, kufiri është 100 km/h në superstrada dhe 130 km/h në autostrada, transmeton “Scantv”.
Ndërkohë, në Britaninë e Madhe shpejtësia maksimale është 96.6km/h në superstrada me dy korsi dhe 113 km/h nëautostrada. Në Irlandë, shpejtësia kufizohet në 100 km/h në të gjitha rrugët kombëtare, duke përfshirë ato me dy korsi, në 80 km/h në rrugët dytësore dhe 90 ose 100 km/h në rrugë të tjera.
Në Poloni, kufiri është 140 km/h në autostrada dhe 90 ose 100 km /h në rrugë të tjera. Në Suedi, shpejtësia maksimale e autorizuar është zakonisht 70 km/orë jashtë qyteteve dhe 110 ose 120 km/h në autostrada. Disa rajone kanë filluar të zbatojnë që nga viti 2017 kufijtë e 80 km/ h në autostrada me dy korsi.
Në Belgjikë, kufiri i shpejtësisë ndryshon sipas rajoneve të vendit. Kufiri në autostrada me dy korsi u zvogëlua në 70 km/h në Flandër në janar 2017, por mbetet 90 km/h në Valloni dhe në kryeqytet, në Bruksel.
Ashtu si në Francë me vendosjen e kufirit të ri, shpejtësia maksimale në autostrada me dy korsi është 80 km/h në Bosnje Hercegovinë, Qipro, Danimarkë, Finlandë, Maltë, Holandë, Norvegji dhe Zvicër. Disa vende, të tilla si Suedia, kanë një numër shumë të vogël të vdekjeve në rrugë, 2.6 të vdekur për 100 000 banorë në vitin 2015, sipas Eurostat.
Ndërkohë, Gjermania me 4.2, Britania e Madhe me 2.8 dhe Irlanda me 3.5 janë në krye të listës kur bëhet fjalë për sigurinë rrugore në Evropë, ndërsa lejojnë në të njëjtën kohë shpejtësi prej 100 km/h në autostrada. Franca qëndron afër mesatares evropiane me 5.2 vdekje për 100 000 banorë.
Vendet evropiane me numrin më të madh të vdekjeve në aksidente rrugore janë Rumania (9.6) dhe Bullgaria (9.9). Kufijtë e tyre të shpejtësisë janë në mesataren evropiane prej 90 km/h në rrugët dytësore në Bullgari dhe 90 në 100 km/h në Rumani, me një limit prej 130 km/h në autostrada në të dy vendet.Normat e tyre të larta të aksidenteve i atribuohen pjesërisht cilësisë së dobët të rrjetit rrugor dhe faktit që shumë shoferë përdorin makina të vjetra.
Në Serbi, e cila regjistroi normë 8.5 vdekje për 100 000 banorë në 2016, kufiri i shpejtësisë, i cili nuk respektohet gjerësisht, është midis 80 dhe 100 km/h.
Pavarësisht nga numri i madh i vdekjeve në rrugë, kufiri i autostradave është rritur në 130 km/h nga 120 në prill 2018, për të arritur kufijtë në vendet fqinje.
>
Index:<537>
Title:<https://www.koha.net/auto/102420/larte-design-shenon-6-vjetorin-me-mercedes-amg-gle-63-s/>
Content:<
Kompania e njohur që merret me modifikimin e veturave, Larte Design, është duke zgjeruar ofertën e saj dhe tani prezanton paketën e saj më të re për Mercedes-AMG GLE 63 S në version Coupe. Po ashtu, me këtë rast kompania ka shënuar edhe 6 vjetorin.
Larte Design për këtë GLE 63 S Coupe ka zgjedhur mbrojtësin e përparmë me spoiler dhe vrimat e reja për ajër, mbrojtësin e pasmë me difuzer dhe dritën “Stop”, spoiler mbi bagazh, si dhe logon “Larte” në mbrojtësit anësorë, transmeton Koha.net.
Klientët mund të porosisin paketën e re nga fibra të karbonit, duke përfshirë edhe maskën e përparmë dhe pasqyrat.

>
Index:<538>
Title:<https://www.koha.net/auto/102401/gw-porsche-400r-me-seri-te-kufizuar-e-cmim-mbi-gjysme-milion-dollare/>
Content:<
Kompania e njohur amerikane e cila merret me modifikimin e veturave, Gunther Werks, është duke ofruar modelin e modifikuar Porsche 400R, i cili është i bazuar në Series 993, për 525,000 dollarë.
Dhjetë muaj pas paralajmërimit të këtij modeli, Gunther Werks ka filluar të prodhoj serinë e Porsche 400R e cila është e kufizuar në vetëm 25 njësi, transmeton Koha.net.
Kjo kompania për ndërtimin e këtij Coupe të përsosur, është bazuar në modelin Series 993. Në Kaliforni, ata që kanë modelin 993 duhet ta sjellin në këtë kompani dhe në rast se nuk e kanë atëherë Gunther Werks do ti ndihmojë që ta gjejnë modelin adekuat në mënyrë që të bëhen me Porsche 400R.
Secili Porsche 400R Coupe do të vijë me motor atmosferik 4.0-litër me 6 cilindra e kapacitet prej 400 kuajfuqi.
Tri modelet e para të punuara me dorë pritet të arrijnë tek pronarët e tyre në tremujorin e fundit të këtij viti.

>
Index:<539>
Title:<https://www.koha.net/auto/102322/ford-prezanton-mustangun-monstruoz-me-700-kuajfuqi/>
Content:<
Ford Mustang ka krijuar një super veturë unike të quajtur “Eagle Squadron” për nder të pilotëve amerikanë që shërbyen në forcat ajrore RAF gjatë Luftës së Dytë Botërore.
Kjo veturë është bërë në bashkëpunim të ‘Ford Performance’ dhe kompanisë modifikuese ‘Vaughn Gittin Jr’s RTR Vehicles’, transmeton koha.net.
Kjo veturë e cila ishte një Ford Mustang GT standard, tani si “Eagle Squadron” i është shtuar pesha nga ndryshimet e bëra nga fibrat e karbonit.
Nën ‘lëkurë’ motori i Mustangut 5.0 litërsh V8 i është shtuar një supercharger gjigant, i cili ka ndihmuar që të prodhojë nga 444 kuajfuqi sa ishte në 700 kuajfuqi.
>
Index:<540>
Title:<https://www.koha.net/auto/102218/dodge-prezanton-bishat-e-reja/>
Content:<
Shumë të reja ka sjellë vera për Dodge. Marka nga Detroiti vazhdon të ruajë sportivitetin e saj, por ka shtuar agresivitetin me prezantimin e linjës Charger dhe Challenger.
Dodge Charger dhe Dodge Challenger vijnë edhe më të shpejta se më parë, thotë marka amerikane, por pa publikuar shifra, transmeton TCH.
Ndërsa vijnë si modele të reja Dodge Challenger SRT Hellcat dhe Dodgge SRT Hellcat Redeye.
Makinat e reja u prezantuan në Angli.

>
Index:<541>
Title:<https://www.koha.net/auto/102174/nissan-gt-r50-nga-italdesign-eshte-nje-gt-r-pa-limite/>
Content:<
Nissan GT-R50 është bërë për të festuar 50 vjetorin e GT-R dhe të Italdesign, ndërsa rezultati është mahnitës.Çdo gjë është e re por duke ruajtur pamjen ikonike të GT-R.
Baza e GT-R50 është një Nismo 2018, ndërsa modeli final i tij pritet të debutojë në ‘Gran Turismo’.
Nissan GT-R50 vjen me një dizajnë komplet ndryshe por prapë dihet se është një GT-R ndërsa vjen në ngjyrë ari dhe prapa me nënshkrimin “samurai blade”
Ai ka një super motor të përditësuar 3.8 litërsh V6 që prodhon 710 kuajfuqi, ndërsa statistikat e tij ende nuk janë bërë të ditura.
Nissan GT-R50 nga Italdesign do të bëjë debutimin e tij në Evropë gjatë muajit të ardhshëm.

 

>
Index:<542>
Title:<https://www.koha.net/auto/102172/prevalla-sfidon-automobilistet-ne-garen-malore/>
Content:<
Prevalla është pikë-takimi i radhës për automobilistët e Kosovës. Gjatë kësaj fundjave do të zhvillohet gara e tretë në disiplinën malore, për të cilën interesimi është mjaft i madh.
Investimet e mëdha që i kanë bërë disa nga garuesit është sinjali më i mirë që gara do të jetë shumë atraktive, me rivalitet të madh dhe e vështirë për t’u parashikuar fituesit. Pa e mohuar interesimin dhe synimet e garuesve tjerë, këtë herë vëmendja është përqendruar te Prizreni D&G, Liridon Kalenderi, i cili për herë të parë do të paraqitet me veturën e re, Mitsubishi Evo 9, veturë kjo tejet atraktive për dashamirët e auto sportit.
Të shtunën deri në orën 09:00 bëhet paraqitja në garë, pastaj është verifikimi i dokumentacionit, përgatitjet teknike, publikimi i listës finale, për të filluar në orën 13:00 me vozitjen e parë provuese.
Të dielën, nga ora 10:00 bëhet vendosja e garuesve në start sipas rezultateve të arritura të shtunën, vendosja e zyrtarëve të garës në shteg, brifingu me garues, ndërsa gara zyrtarisht fillon në orën 12:00.
Përveç Federatës së Auto Sportit të Kosovës dhe Auto Klubit Prizreni D&G si organizatorë, në mbarëvajtjen e garës do të asistojnë edhe Policia e Kosovës, Ndihma e Shpejtë dhe Brigada e Zjarrfikësve.
>
Index:<543>
Title:<https://www.koha.net/auto/102119/bmw-seria-3-sport-wagon-i-kamufluar-spiunohet-ne-testime/>
Content:<
Tashmë dihet se Seria 3 e BMW-së është duke u përgatitur për të lansuar, më parë është spiunuar modeli sedan, ndërsa tani Sports Wagon, i cili ka zbuluar se stili i trupit do të vazhdojë të jetë i njëjtë për së paku edhe një gjeneratë.
BMW Seria 3 Sport Wagon që pritet të lansohet në 2019-ën, nuk ka ndryshuar formulën fituese të dizajnit të BMW-së. Ky model i spiunuar edhe pse është shumë mirë i kamufluar, Sports Wagon i ri duket si të ishte një BMW Seria 5 Sports Wagon, por më i vogël, transmeton koha.net.
‘Fytyra’ e tij ngjan me dizajnin e BMW seria 3 sedan të ri.
Seritë 3 të reja nuk duket se do të jenë me ndonjë dizajnë radikal, megjithatë ata vijnë me platformën e re CLAR e cila ndihmon në humbjen e peshës së tyre.
BMW Seria 3 Sports Wagon mund të debutoj së bashku me versionin sedan gjatë këtij viti në panairin e veturave në Paris i cili mbahet në tetor, ndërsa shitjet e tij do të mund të fillojnë gjatë 2019-ës.

>
Index:<544>
Title:<https://www.koha.net/auto/102060/seat-leon-cupra-do-te-kete-me-pak-kuajfuqi-ndryshon-emrin/>
Content:<
Seat Leon Cupra do të ketë më pak kuajfuqi, në krahasim me versionin e prezantuar.
Seati forcoi Leon Cupran vitin e shkuar duke e bërë atë më të shpejtën. Një zyrtar i kompanisë ka thënë për “Auto-Express” se nën rregulloren e re për harmonizim të peshës me fuqi, automobili do të ketë më pak kuajfuqi te versioni 2.0.
Kjo ka shtyrë edhe ndryshimin e emrit të modeleve të njohura, ku për shembull modeli Leon Cupra 300 tani do të ketë emrin Leon Cupra 290. Fuqia e automobilit bie nga 300 kuajfuqi në 290 kuajfuqi.
Kompania nuk ka konfirmuar nëse do të ketë ndryshime edhe te modeli Leon Cupra R.
>
Index:<545>
Title:<https://www.koha.net/auto/101971/mclaren-600lt-200-mije-eurosh-behet-modeli-i-serise-sportive-me-i-shpejte/>
Content:<
Ky është McLaren 600LT, modeli i pestë e më fuqishëm që i shtohet vargut të Serive Sportive të markës britanike.
McLaren 600 LT do të ndërtohet me duar në një numër shumë të limituar e do të shitet me një çmim fillestar prej 210 mijë euro.
McLaren 600 LT ka 96kg më i lehtë se sa 570S standard në të cilin është inspiruar, ndërsa ka trupin e bërë nga fibrat e karbonit, transmeton koha.net.
600 LT ka motorin 3.8 litërsh të përditësuar i cili tani prodhon 592 kuajfuqi. Kjo bën që kjo veturë shpejtësinë nga 0 në 100 kilometra në orë ta arrij për rreth 3 sekonda.
McLaren nuk ka treguar se sa modele të 600LT do të prodhohen por do të jenë “në numër mjaft të limituar”.

>
Index:<546>
Title:<https://www.koha.net/auto/101920/75-vjecari-zbulon-golf-r-e-tij-me-600-kuajfuqi/>
Content:<
Në dukje është thjesht një Volkswagen Golf R i gjeneratës së tanishme, por është mashtrim, pasi ai në të vërtetë është një përbindësh i vogël me të gjitha rrotat aktive e shumë më shumë fuqi se sa modeli standard.
75 vjeçari, i cili ka në pronësi gjithashtu një BMW sportiv M135i, ka vendosur që të kthejë super veturën që ka 300 kuajfuqi në një përbindësh të vërtet, transmeton koha.net.
Golf R i tij me motorin 2.0 litërsh me katër cilindra të cilit i ka shtua një turbocharget masiv, tani prodhon afër 600 kuaj fuqi.

>
Index:<547>
Title:<https://www.koha.net/auto/101901/vw-hap-fabriken-e-pare-ne-ruande/>
Content:<
Kigali, 28 qershor - Grupacioni gjerman Volkswagen ka hapur fabrikën e parë për montimin e automobilave në Ruandë, që duhet të jetë pikë kthese në përpjekjet e vendit të Afrikës Lindore për të ulur importet e automjeteve nga Azia.
Paul Kagame, presidenti i Ruandës tha se Afrika nuk do të duhet të jetë deponi për gjëra të përdorura.
“Afrika dhe Ruanda meritojnë më mirë dhe kjo është një nga mënyrat të tregojmë se mundemi”, theksoi Kagame.
Sipas të dhënave të autoriteteve vitin e kaluar në Ruandë, vend me rreth 12 milionë banorë, janë regjistruar 300.000 automobila. Shumica e automobilave, që tashmë janë të përdorura, janë të importuara nga Japonia.
Thomas Schafer, drejtor ekzekutiv i Volkswagen në Afrikën e Jugut tha se siguria dhe stabiliteti relativ i Ruandës inkurajuan VW-në të hapte një fabrikë në këtë vend.
>
Index:<548>
Title:<https://www.koha.net/recetat-e-lindes/87984/te-linda-supe-detoksifikuese/>
Content:<
Në emisionin e radhës “Te Linda” mund të mësoni se si të bëhet supa detoksifikuese, transmeton Koha.net.
Për të bërë këtë supë detoksifikuese duhen këta përbërës:
100 gram bizele
100 gram spinaq
4 degë selino
1 tufë majdanoz
Kripë/piper
Vaj ulliri
1 lugë çaji hudhër e thatë
1 lugë çaji qepë e thatë

>
Index:<549>
Title:<https://www.koha.net/recetat-e-lindes/87354/recetat-me-te-reja-pranverore-nga-linda-per-kete-jave/>
Content:<
Nga e hëna, nesër, Linda vjen me recetat më të reja pranverore.
Supë detoksifikuese, role viqi me perime, pastë me salcë spinaqi dhe topa të shëndetshme.
>
Index:<550>
Title:<https://www.koha.net/recetat-e-lindes/80491/te-linda-kete-jave-me-receta-te-reja/>
Content:<
Këtë javë emisioni “Te Linda” i KTV-së vjen me receta të reja.
Bukë të shëndetshme me miell hikror, levrek të pjekur me perime, gjoks pule me shije mediterane si dhe do të njoftoheni me një përbërës të ri algen Spirulina me të cilin do të keni një recetë të ëmbëlsirës.
>
Index:<551>
Title:<https://www.koha.net/recetat-e-lindes/79252/bishtaje-me-leblebi/>
Content:<
Bishtaje me leblebi është një recetë vegjetariane që përmban mjaft proteina, e të cilën e sjell Linda.
Për këtë gatim duhen këta përbërës:
1 qepë
1 kokë hudhër
200 gramë leblebi
500 gramë salcë të domateve
1 patate e ëmbël ose karotë
1 lugë supe kopër
1 lugë çaji cumin
Kripë/piper
Vaj ulliri
 
>
Index:<552>
Title:<https://www.koha.net/recetat-e-lindes/78686/mufin-te-shendetshme-me-tershere/>
Content:<
Kjo është receta:

>
Index:<553>
Title:<https://www.koha.net/recetat-e-lindes/78457/patate-te-embla-te-mbushura-me-pule-dhe-pesto-gjenoveze/>
Content:<
Për të gatuar patate të mbushura me pulë ju duhen këto produkte:
4 patate të ëmbla
500 gramë pulë e zier (kofshë, shpatull, gjoks...)
100 gramë salcë gjenoveze
30 gramë djathtë parmesan
Kripë/piper
Vaj ulliri
20 gramë arra të bluara
 
>
Index:<554>
Title:<https://www.koha.net/recetat-e-lindes/78263/te-linda-wafel-te-shendetshme-me-spinaq/>
Content:<
Për Wafel të shëndetshme me spinaq ju duhen këta përbërës:
150 gramë spinaq
3 vezë
100 gramë gjalpë
100 gramë miell gruri integral
100 gramë miell thekre
100 gramë miell elbi
1 lugë supë koper të tharë
1 lugë çaji kripë
1 lugë supe S. Bikarboni ose 1 pako pluhur për pjekje
300ml qumësht
>
Index:<555>
Title:<https://www.koha.net/recetat-e-lindes/77259/recetat-e-javes-te-linda/>
Content:<
Këtë javë Linda vjen me receta të reja, si waffles të shëndetshme me spinaq, patate të ëmbël të mbushura, paste flutur me pule si dhe muffin të shëndetshme me fjolla tershere.
Te Linda në KTV, nga e hëna në të Premte në orën 08:00 dhe pasdite në 17:40.

>
Index:<556>
Title:<https://www.koha.net/recetat-e-lindes/73747/te-linda-me-receten-e-shumekerkuar/>
Content:<
Këtë javë “Te Linda” gatuan një recetë të shumëkërkuar. Bëhet fjalë për krofnet klasike. 
Përpos tyre do të vijnë edhe dy receta vegane me nohut, si dhe për ëmbëlsirë do të ketë një kek për çaj, kafe.
>
Index:<557>
Title:<https://www.koha.net/recetat-e-lindes/72292/te-linda-vjen-me-receta-te-ndryshme-kete-jave/>
Content:<
Këtë javë në emisonin e gastromonis në KTV, Te Linda, do të keni pashtet të shëndetshme me pulë dhe avokado, peshk me shije mediterane, file viçi me shije aziatike si dhe tiramisu me palpeta.
>
Index:<558>
Title:<https://www.koha.net/recetat-e-lindes/70879/recetat-e-javes-nga-linda/>
Content:<
Bukë shtëpie në formë më ndryshe, pulë me limon dhe xhenxhefil, pastë me avokado si dhe ëmbëlsira me mandarina.
Këto janë recetat që do t’ju ofrojë emisioni “Te Linda” këtë javë.

>
Index:<559>
Title:<https://www.koha.net/recetat-e-lindes/66689/pule-me-bajama-servuar-me-avokado/>
Content:<
Emisioni “Te Linda” i KTV-së për darkën e fundvitit ju propozon file pule e pjekur me bajama dhe e servuar me avokado.
Për më tepër, shikoni videon se si përgatitet kjo recetë.
>
Index:<560>
Title:<https://www.koha.net/recetat-e-lindes/66687/tortila-te-mbushura-per-darken-e-fundvitit/>
Content:<
Për pjatën anësore për darkën e fundvitit, emisioni “Te Linda” i KTV-së ka zgjedhur tortila të mbushura me pulë dhe avokado.
Se si përgatitet, mund të shikoni në video.
>
Index:<561>
Title:<https://www.koha.net/recetat-e-lindes/66255/edicioni-festiv-te-linda/>
Content:<
Të dielën më 31 dhjetor në orën 17:15 do të jetë edicioni festiv i emisionit të KTV-së, “Te Linda”.

>
Index:<562>
Title:<https://www.koha.net/recetat-e-lindes/64507/tave-mishi/>
Content:<
Tavë delikatese me pulë, suxhuk dhe karkaleca.
>
Index:<563>
Title:<https://www.koha.net/recetat-e-lindes/64283/tuna-sallate-me-kinoa/>
Content:<
Sallatë e shijshme dhe e shëndetshme me kinoa laramane dhe peshk tuna.
Përbërësit:
50 gr kinoa të përziera
100 gr peshk ton në vaj ulliri
1 qepë
10-15 kokra kopër
Fara bademi
Fara chia
Salca:
3-4 lugë supe vaj ulliri
1 lugë xhem me speca djegës
1 lugë çaji mustardë

>
Index:<564>
Title:<https://www.koha.net/recetat-e-lindes/63493/kofsha-pule-te-marinuara-me-sumak/>
Content:<
Për përgatitjen e kofshëve me kërpudha të marinuara me sumak, ndiqni videon e mësipërme.
>
Index:<565>
Title:<https://www.koha.net/recetat-e-lindes/63307/bombone-shtepie-me-xhinxher-dhe-ereza-tjera/>
Content:<

>
Index:<566>
Title:<https://www.koha.net/recetat-e-lindes/61824/pule-e-karamelizuar/>
Content:<
Për përgatitjen e pulës së karamelizuar ju duhen këta përbërës:
1 kg qepë
1 kg shpatull pule e pastruar nga lëkura dhe kockat
Kripë/piper
Trumes
Majdanoz
Vaj ulliri
Majdanoz të freskët
>
Index:<567>
Title:<https://www.koha.net/recetat-e-lindes/61400/laker-ne-tave/>
Content:<
Për të përgatitur Lakër në tavë ju duhen këta përbërës:
2/3 e lakrës
500 gr mish të bluar
1 qepë
2-3 degë selino
500 ml salcë domateve
Kripë/piper
Rigon të tharë
Vaj ulliri

>
Index:<568>
Title:<https://www.koha.net/recetat-e-lindes/60831/puding-me-molle/>
Content:<
Një recetë nga Linda për fundjavë sa më të mirë, puding me mollë.
>
Index:<569>
Title:<https://www.koha.net/recetat-e-lindes/60099/tiramisu-me-lajthi/>
Content:<
Emisioni “Te Linda” i KTV-së për ditën e flamurit sjell një recetë të ëmbël, tiramisu me lajthi.
>
Index:<570>
Title:<https://www.koha.net/recetat-e-lindes/59236/musake-me-pule/>
Content:<
>
Index:<571>
Title:<https://www.koha.net/recetat-e-lindes/58760/te-linda-pule-me-nohut/>
Content:<
“Te Linda” sot ju sjell një recetë të shijshme, pulë me nohut.
Për të përgatitur këtë recetë, ju nevojitet:
300 gramë file pule
1 qepë
1 kokë hudhër
Krip/ biber
1 lugë të çajit biber të kuq
1 trumëz
300ml salcë domatesh
30gr mohut i zier
>
Index:<572>
Title:<https://www.koha.net/recetat-e-lindes/58255/kifle-me-shije-kanelle-recete-e-shpejte-per-kete-te-diele/>
Content:<
“Te Linda” sot ju sjell një recetë të shpejtë për këtë të diele, kifle me shije kanelle.
Për të përgatitur këtë recetë, ju nevojitet:
400 gr miell gruri
250 gr miell integral
150 gr gjalpë
50 gr sheqer
1 lugë kanellë
2 pako pluhur për pjekje
Rreth 340 ml jogurt
>
Index:<573>
Title:<https://www.koha.net/recetat-e-lindes/57966/embelsire-e-shendetshme-me-geshtenja/>
Content:<
Për përgatitjen e ëmbëlsirave me gështenja iu duhen produktet e mëposhtme:
Baza:
150 gr hurma
250 gr arra
1 lugë çaji kokos
Mbushja:
500 gr gështenja
50 gr çokollatë të zezë
>
Index:<574>
Title:<https://www.koha.net/recetat-e-lindes/57788/supe-me-speca-dhe-xhenxhefil-per-sezonin-e-gripave/>
Content:<
Kemi hyr ne sezonin e gripave, kështu që kemi një recete nga Linda. Supë me speca dhe xhenxhefil.
>
Index:<575>
Title:<https://www.koha.net/recetat-e-lindes/57105/musake-me-lulelaker/>
Content:<
Për të përgatitur musakë me lulelakër ju duhen këta përbërës:
1 qepë
1 karotë
1 degë selino
250 gr mish të bluar
Vaj ulliri
Kripë/piper
Majdanoz
½ lulelakër
100 ml qumësht
40 gr djathë parmesan
2 të verdha të vezës
10 gr miell misri

>
Index:<576>
Title:<https://www.koha.net/lifestyle/102867/ilaci-magjik-qe-shkaterron-guret-ne-veshka/>
Content:<
Shqetësimi që sjellin gurët në veshka është një situatë e dhimbshme që mund të zgjasë me javë të tëra. Gurët formohen kur nivelet e larta të kalciumit, natriumit, acidit urik, ose substanca të tjera që formojnë kristale.
Gurët në veshka prekin rreth 10% të popullsisë në botë. Në Shqipëri shifrat janë edhe më të larta dhe problemi është më i përhapur pasi rastet janë duke u shtuar, bën të ditur AgroWeb.
Shfaqja e gurëve është më e zakonshme tek meshkujt midis moshës 30 dhe 40 vjeç.
Shqetësimi që sjellin gurët në veshka është një situatë e dhimbshme që mund të zgjasë me javë të tëra. Gurët formohen kur nivelet e larta të kalciumit, natriumit, acidit urik, ose substanca të tjera që formojnë kristale, krijohen deri në nivele që trupi nuk mund t’i eliminojë siç duhet.
Këto substanca mblidhen dhe lidhen kimikisht me njëri-tjetrin duke formuar një gur brenda organit. Ajo që duhet të dini është që prirja e organizmit për të formuar gurë në veshka është e trashëguar. Edhe nëse nuk vuani sot, duhet të përgatiteni për të parandaluar shfaqjen e gurëve.
Nëse jeni një nga 10% i personave të pafat që kanë përjetuar gurë në veshka, ose nëse dikush në familjen tuaj i ka vuajtur ato në të kaluarën, duhet të njihni mënyrat më të mira natyrale për të parandaluar, lehtësuar dhe eliminuar shqetësimet para se të bëhen një problem i madh.
Duhet shumë hidratim. Është gjithmonë një ide e mirë për të pirë shumë ujë. Nëse keni gurë në veshka ose nëse mendoni se mund të jeni i ndjeshëm ndaj tyre, është absolutisht e rëndësishme të mbani lëngjet e duhura në mënyrë që të eliminojnë kripërat minerale që shkaktojnë gurët.
Nëse nuk keni kohë ose durim për të matur dhe ndjekur marrjen tuaj të përditshme të ujit, thjesht mos harroni këtë rregull të përgjithshëm: Sa më e errët urina juaj është, aq më shumë ujë ju nevojitet.
Uthulla e mollës është një ilaç efektiv për një listë të gjatë të sëmundjeve, duke përfshirë gurët në veshka falë studimeve të gjata dhe të hollësishme. Jo vetëm që kjo uthull do të ndihmojë thërrmimin dhe eliminimin e gurëve. Por konsumi i rregullt i rreth 2 lugëve gjelle në ditë do të ndihmojë në parandalimin e shfaqjes së gurëve në të ardhmen.
Duhet të pini një përzierje me uthull molle esëll në mëngjes. Përsëri rreth mesditës dhe një të tretën herë në mbrëmje. Kështu do të merrni, përfitimet shëndetësore të këtij ilaçi të pabesueshëm natyror dhe do të hiqni qafe gurët e veshkave në të njëjtën kohë.
Thjesht përzieni 2 lugë gjelle me uthull molle me një ëmbëlsues të natyror si mjalti në një gotë me rreth 150 ml ujë. Duhet ta konsumoni tri herë në ditë sidomos përgjatë stinës së vjeshtës dhe dimrit.
>
Index:<577>
Title:<https://www.koha.net/lifestyle/102866/parandalimi-dhe-trajtimi-i-dhimbjes-se-shpines/>
Content:<
Dhimbja e shpinës është një nga problemet më të zakonshme në botë, e kryesisht shfaqet për shkak të stilit të jetesës që përfshin qëndrimin ulur për orë të tëra.
Dhimbja e shpinës është një nga problemet më të zakonshme në botë, e kryesisht shfaqet për shkak të stilit të jetesës që përfshin qëndrimin ulur për orë të tëra, shkruan Shqiptarja. Ky lloj i dhimbjes është aq i zakonshëm saqë edhe nëse nuk keni pasur probleme të tilla, patjetër se duhet të ndërmerrni masa që të siguroheni se asnjëherë nuk do të keni probleme të tilla.
Sa e zakonshme është dhimbja e shpinës?
Dhimbja e shpinës është aq e zakonshme saqë, vetëm në Mbretërinë e Bashkuar, 80% e njerëzve priten të kenë probleme me dhimbje në fund të shpinës në një fazë të jetës së tyre.
Nga cili lloj i dhimbjes vuajnë zakonisht njerëzit?
Dhimbja e shpinës mund të manifestohet si episod akut ose si dhimbje kronike. Shumica e shkaktarëve të dhimbjes së shpinës janë për shkak të ndonjë tendosje akute të muskulit, ligamentit, etj.
Cilat janë mënyrat më të mira për ta parandaluar dhimbjen e shpinës?
Më shumë se asnjëherë më parë njerëzit janë duke qëndruar me orë të tëra ulur, prandaj qëndrimi i duhur ulur është një nga mënyrat më të mira për ta parandaluar zhvillimin e problemeve të shpinës. Mundohuni të qëndroni ulur drejt, t’i mbani duart mirë dhe të uleni në një karrige të përshtatshme.
Si ndikojnë stërvitjet në dhimbje të shpinës?
Pushimi ka qenë këshilla e zakonshme kur ka rënë fjala për trajtimin e dhimbjeve të shpinës në të kaluarën, por këto ditë është më e këshillueshme të qëndroni aktivë – periudhat e stërzgjatura të pushimit vetëm sa e keqësojnë dhimbjen. Kjo për shkak se stërvitjet i forcojnë dhe zgjatin muskujt e shpinës. Provoni të ecni, të bëni joga, dhe not. Përveç ushtrimeve të rregullta fizike, provoni të bëni zgjatje 15 minuta në ditë. Dhimbja e shpinës mund të ketë origjinën edhe nga muskujt e dobët të barkut, prandaj bëni ushtrime që t’ua forcojnë muskujt abdominal.
>
Index:<578>
Title:<https://www.koha.net/lifestyle/102841/nje-gote-alkool-ne-mbremje-ndikon-ne-cilesine-e-gjumit/>
Content:<
Gjumi i mirë është shumë i rëndësishëm për mirëqenien dhe shëndetin tuaj. Janë gjithmonë disa këshilla që mund t’i ndiqni që në mëngjes të zgjoheni më me energji.
Kësaj radhe do të flasim për ndikimin e alkoolit në mbrëmje, përcjell KP.
Alkooli mund të ju bëjë të ndjeheni të përgjumur, mirëpo po ashtu mund të ju bëjë që të ndjeheni tejet të lodhur në mëngjes.
Andaj duhet të bëni kujdes kur e përdorni atë gjatë mbrëmjeve. Më së miri është që të pini vetëm një gotë dhe atë me ushqim, së paku 2-3 orë para se të shkoni në shtrat.
>
Index:<579>
Title:<https://www.koha.net/lifestyle/102752/menyja-e-duhur-per-dobesim/>
Content:<
Stina e verës sjell edhe një dëshirë të madhe për të humbur kilet të cilat mund të jenë akumuluar gjatë stinës së dimrit.
Menyja e mëposhtme do t’ju ndihmojë për eliminim e mbetjeve dhe gjithashtu të humbjes në peshë, transmeton KP.
Mëngjes
-2 lugë mjaltë dhe 50 gramë bukë integrale, 1 frut, kivi, 10 bajame, çaj jeshil.
Paradite
-100 gramë luleshtrydhe ose boronica dhe 4 arra.
Drekë
-Antipastë: Sallatë jeshile ose rukola (50 gr në total) me 2 lugë vaj ulliri, kripë dhe piper i kuq.
- Pjata e parë: 1 porcion oriz kafe.
Përgatitja e orizit duhet bërë në këtë mënyrë :
-Fillimisht do të copëtojmë një kokërr qepë ku do t’i shtojmë 2 lugë vaj më pas do t’i shtojmë 60 gramë oriz kafe të papërpunuar ose 120gr oriz të zier dhe 4 lugë ujë të vluar, e lëmë të vlojë për disa minuta dhe më pas e shërbejmë në sasi të vogla në tavolinë me piper të zi dha majdanoz të copëtuar.
Pasdite
-1 kos natyral ose ‘smoothie’ me 1 domate, një gjysmë kastravec të vogël
Darkë
-Në darkë është mirë që të konsumoni peshk salmon.
Do ju duhen 150 gramë salmon dhe 200 gramë kungull i njomë.
I vendosim në tigan me 2-lugë vaj ulliri i ekstra të virgjër deri sa të jenë gati.
>
Index:<580>
Title:<https://www.koha.net/lifestyle/102747/suksesi-vjen-me-embel-per-dyqanet-e-embelsirave-te-ilires/>
Content:<
Hapja e dyqanit të dytë të ëmbëlsirave brenda një kohe të shkurtër ka qenë vështirë e imagjinueshme për Ilire Doçiqin në vitin 2011, kur kishte vendosur t’i hyjë botës së biznesit.
Sot, ajo gjen kohë t’i shijojë sukseset e saj, por tregon se në ditët e para kur kishte filluar punën në një lokal të vogël, ishte përballur me jo pak sfida.
“Mbeta pa punë në atë kohë, dhe fillova me ëmbëlsira sepse të gjithë më thoshin pse nuk po e hap një dyqan të ëmbëlsirave, sepse e dinin qe gatuaj mirë”, thotë ajo.
“Startova e vetme, pa asnjë punëtor”, shton ajo, duke thënë se lokali i parë ku ka punuar ka qenë jo më i madh se 20 metra katrorë, ndërsa nuk ka pasur kapital të madh financiar në dispozicion.
Fillimisht, në dyqanin e saj të parë, ajo bënte vetëm shitjen e ëmbëlsirave, kurse në dyqanin e dytë të hapur rishtazi në një nga qendrat tregtare në Prishtinë, ajo mirëpret klientët të cilët dëshirojnë të ulen dhe t’i shijojnë ëmbëlsirat aty.
Për hapjen e këtyre dy dyqaneve, ajo ka shfrytëzuar kreditë të cilat jepen nga institucionet mikro-financiare në vend.
Ajo ishte këshilluar nga një shoqe e saj që t’i drejtohet njërës nga këtyre institucioneve.
“Në AFK u drejtova me preferencën e një shoqes sime, e cila edhe ajo ishte kredimarrëse”, thotë ajo, teksa shton se në këtë institucion i është ofruar mundësi që ajo i ka parë të arsyeshme.
“Dhe ja, gradualisht e zhvillova biznesin”, thotë pronarja e dyqanit MIA Sweets.
Institucionet mikro-financiare në Kosovë viteve të fundit po gjejnë çdo herë e më shumë ndërmarrës të cilët janë të interesuar që të marrin kredi për t’i zgjeruar bizneset e tyre.
Vlera e kredive të lëshuara nga këto institucione ka arritur mbi 153 milionë euro. Nga kjo vlerë, 99 milionë euro janë kredi familjare, kurse mbi 54 milionë euro kredi për ndërmarrje.
Njohës të çështjeve ekonomike vlerësojnë se institucionet mikro-financiare kanë përparësi karshi bankave komerciale për shkak të shpejtësisë së lëshimit të kredive dhe procedurave më të thjeshta.
Papunësia në Kosovë vazhdon të jetë e lartë, por situata është edhe më e vështirë për gratë, të cilat përbëjnë numër më të vogël të të punësuarve krahasim me burrat.
Ilire Doçiqi thotë se në dyqanin e parë ka punësuar vetëm gra, kurse në dyqanin e dytë ka edhe meshkuj të cilët janë të punësuar. Gjithsej ajo ka 13 punëtorë të angazhuar në dy dyqanet e saj.
“Nuk do të ndalem me kaq”, thotë Ilirja, ende pa u bërë as muaji që kur ka hapur dyqanin e saj të dytë.
>
Index:<581>
Title:<https://www.koha.net/lifestyle/102700/ndotja-e-ajrit-mund-te-ndikoje-ne-zhvillimin-e-diabetit-tip-2/>
Content:<
Ndotja e ajrit është një kontribuues “i rëndësishëm” për diabetin e tipit 2, madje edhe në nivele të cilat konsiderohen të sigurta, tregon një studim.
Shkencëtarët shfaqin frikën nga grimcat e padukshme mikroskopike për syrin e njeriut ngritin për 14 për qind rastet e reja të diabetit për çdo vit.
Sipas kësaj, më shumë se tre milionë pacientë diagnostikohen me tipin 2 të diabetit për shkak të ndotjes së ajrit, thonë studiuesit.
Edhe nivelet e ulëta të ajrit të ndotur ngritin rrezikun nga zhvillimi i gjendjes vdekjeprurëse, pasi mund të çojë drejt dështimit të punës së zemrës, transmeton ksp.
Studimi i Universitetit Uashington analizon të dhënat e 1.7 milion veteranëve amerikanë.
>
Index:<582>
Title:<https://www.koha.net/lifestyle/102699/mungesa-e-magnezit-ndikon-ne-pagjumesi/>
Content:<
Nëse keni probleme me pagjumësi atëherë mund të keni probleme me tru, por krejt kjo si pasojë e mungesë së një minerali të rëndësishëm.
Konsumi i një sasie të madhe të kafeinës pas orës 15.00, mungesa e stërvitjeve dhe hormonet e stresit shpesh ndikojnë në humbjen e gjumit, transmeton KosovaPress.
Por, një studim i fundit tregon se mungesa e magnezit në organizëm është shkaktari që mijëra njerëz të mbesin pa gjumë gjatë natës.
Studimi i ri tregon se magnezi ndihmon në përmirësimin e kualitetit të gjumit për 92 për qind te njerëzit me insomnia.
Pagjumësia është një problem global, duke prekur sidomos personat e moshës 30 deri 40 vjeç, por edhe gjysmën e femrave të moshës mbi 65-vjeç.
Ndryshe, janë dy lloje të insomnia, tipi 1 kur ju nuk mund të flini dhe tipi dy kur ju flini mirë, por zgjoheni të paktën një herë gjatë natës.
>
Index:<583>
Title:<https://www.koha.net/lifestyle/102619/muzika-e-dobishme-edhe-per-shendetin-e-zemres/>
Content:<
Muzika e përmirëson disponimin duke e ndryshuar kiminë e trurit, ndërsa këto ndryshime mund të jenë të dobishme edhe për zemrën.
Muzika jo vetëm që e aktivizon sistemin e dëgjimit, por edhe i nxitë shumë rajone në tru, veçanërisht ato për lëvizje, vëmendje, gjuhë, kujtesë dhe emocione.
“Nuk ekziston stimulues i cili ndikon njëkohësisht në fusha kaq të gjera të trurit, siç bën muzika”, pohon Brian Harris, përndryshe terapist muzikor në Harvard, transmeton Koha.net. “Ky aktivizim global ndodh derisa e dëgjojmë muzikën, interpretojmë në ndonjë instrument apo këndojmë. Këndojmë plotësisht nonshalantë në dush apo në veturë.”
Studimet sugjerojnë se njerëzit nëse dëgjojnë muzikë mund të ushtrojnë më gjatë, atyre u përmirësohen funksionet e enëve të gjakut me relaksimin e arterieve, ndërsa rrahjet e zemrës dhe presioni kthehen në normale shumë më shpejtë pas ngarkesave. Gjithashtu muzika e redukton anksiozën tek ata të cilët kanë përjetuar infarkt dhe gjithashtu i ndihmon pacientët në rikuperimin nga operacioni i zemrës në mënyrë që ta ndjejnë më pak anksiozën dhe dhimbjen.
Ashtu si senzacionet e tjera të pëlqyeshme, dëgjimi ose krijimi i muzikës ndihmon në lirimin e dopaminës, neurotransmetuesit në tru i cili jep motivim. Përpunimi i tingullit fillon në qelizat e trurit, të cilat gjithashtu i kontrollojnë rrahjet e zemrës dhe frymëmarrjen. Kjo lidhje shpjegon se pse muzika relaksuese i ngadalëson rrahjet e zemrës, frymëmarrjen dhe presionin, dhe bën që më lehtë të përballohen dhimbja, stresi dhe anksioza.
Shkencëtarët mendojnë se muzika të cilën e zgjedhin vetë pacientët ka efekt më të favorshëm se ajo që e zgjedh dikush tjetër për ta. American Music Therapy Association pohon se muzika e provokon reagimin falë njohjes së melodisë, parashikueshmërisë dhe ndjenjës së sigurisë.
Në studimin e relaksimit të arterieve është testuar muzika klasike dhe rock, ndërsa përmirësimet ishin më të mira, kur adhuruesit e muzikës klasike dëgjuan muzikë klasike, sesa kur dëgjuan rock dhe anasjelltas, përcjell Koha.net. Adhuruesit e operës gjejnë relaksim të madh gjatë dëgjimit të operës, por tek ata të cilët nuk e pëlqejnë këtë, muzika e tillë mund të ketë efekt të kundërt.
Tek dëgjimi i muzikë nuk ka disavantazhe për sa i përket relaksimit ose përmirësimit të ushtrimeve, për sa kohë që decibelët mbahen nën kontroll, shkruan Health Blog i Harvard Medical School.
>
Index:<584>
Title:<https://www.koha.net/lifestyle/102599/cfare-shkakton-dhimbjen-e-kerthizes-gjate-shtatzenise/>
Content:<
Shumë gra shtatzëna përjetojnë dhimbje të kërthizës gjatë tremujorit të dytë dhe të tretë.
Kërthiza është pika e lidhjes për placentën në mitër dhe nuk është e lidhur me ndonjë pjesë të zgavrën e barkut pas lindjes.
Shumica e shkaqeve të dhimbjes janë të padëmshme dhe do të zhduken pas lindjes së foshnjës.
Shkaqet më të zakonshme të dhimbjes së kërthizës gjatë shtatzënisë përfshijnë presionin urinar. Dhimbja e kërthizës është një përvojë e zakonshme më pas në shtatzëni. Teksa rritet foshnja, mitra zgjerohet përtej pozicionit të saj të zakonshëm për të akomoduar atë. Kjo lëvizje ushtron presion mbi barkun, duke përfshirë kërthizën.
Gjatë tremujorit të dytë, mitra nuk përshtatet më brenda legenit. Tani është ulur mes kërthizës dhe gjoksit. Deri në tremujorin e tretë, mitra shtrihet nga zona publike në fund të brinjëve, transmeton ksp.
Rritja e mitrës, si dhe pozicioni i foshnjës mund të ushtrojë presion mbi butonin e barkut. Me kalimin e kohës, presioni në rritje në kërthizë mund të shkaktojë dhimbje, kruajtje dhe siklet.
Edhe pse një hernie mund të tingëllojë e rrezikshme, ajo zakonisht nuk dëmton një grua shtatzënë apo fetus.
Një hernie kërthizore ndodh kur presioni e shtyn zorrën në zgavrën e kërthizës. Ajo pastaj mund të bllokohet atje, duke u bërë e dhimbshme.
Hernia e kërthizës mund të ndodhë për shkak të rritjes së presionit të mitrës. Nëse nuk shkakton simptoma të rëndësishme, mjekët mund të rekomandojnë shikimin dhe pritjen, sesa kryerjen e operacionit në hernie. Megjithatë, nëse ekziston rreziku i bllokimit, mjeku mund të vazhdojë me kirurgji.
Bllokimi ndodh kur një pjesë e zorrëve nuk pranon sasi të mjaftueshme të gjakut. Reduktimi me furnizim të gjakut mund të shkaktojë vdekjen e qelizave dhe komplikime të tjera.
Operacioni paraqet rrezik për gratë shtatzëna dhe fetusin, por ai është relativisht i ulët.
Kur duhet vizituar mjekun?
Nëse lëkura është e ndezur, e kuqe, e plasaritur ose nëse dhimbja është e rëndë, ose e mprehtë, atëherë rekomandohet vizita te mjeku.
>
Index:<585>
Title:<https://www.koha.net/lifestyle/102564/a-mund-te-kthehet-degjimi-te-njerezit/>
Content:<
Një bar i ri mund të rikthejë dëgjimin duke “kthyer” gjenet që mbajnë gjallë qelizat vitale të flokëve në veshin e brendshëm, sugjeron një hulumtim i ri.
Studimi tregon se një lloj i veçantë i shurdhimit gjenetik, i quajtur DFNA27, mund të përmbyset duke përdorur një ilaç molekular që “vepron si një kalim” për shurdhim, sipas një studiuesi.
“Ne ishim në gjendje të rikthenim pjesërisht dëgjimin, sidomos në frekuenca më të ulëta, dhe të shpëtonim disa qeliza të ndjeshme të flokëve”, tha Thomas Friedman, një bashkautor i studimit.
Megjithëse studimi u zhvillua në minj, hulumtuesit thonë se nëse studimet shtesë tregojnë se barnat e bazuara në molekula të vogla janë efektive në trajtimin e shurdhimit të DFNA27 te njerëzit, është e mundur që përdorimi i qasjeve të ngjashme mund të funksionojë për forma të tjera të trashëguara të humbjes së dëgjimit progresiv.
Shurdhimi ka shkaqe gjenetike në më shumë se 50 për qind të njerëzve dhe është kryesisht e pashërueshme.
Ekipi nga Instituti Kombëtar mbi Shurdhim dhe Çrregullimet e Tjera të Komunikimit në SHBA krijoi minj me DRNA27: një mutacion mbi kromozomet njerëzore që shkakton shurdhim të trashëguar, transmeton ksp.
Studiuesit zbuluan se si një mutacion në DFNA27 pengon prodhimin e qelizave të flokëve të veshit të brendshëm përmes një procesi të quajtur REST.
Pas identifikimit të mutacionit, ata paraqitën një medikament të madhësisë molekulare. Kjo ndaloi REST dhe lejoi që të ndërtohen qeliza të reja të flokëve: pjesërisht rivendosja e dëgjimit te minjtë.
“Ne kemi gjetur se bari vepron si një kalim në qelizat e flokëve shqisore,” tha Botond Banfi, një autor në studim.
Hetuesit shpresojnë të përdorin minj si model për këtë formë specifike të shurdhimit njerëzor.
Shkencëtarët në mbarë botën po punojnë për të përcaktuar mutacionet gjenetike të lidhura me humbjen e dëgjimit dhe shpesh bëjnë zbulime të reja. Shkencëtarë të tjerë po eksperimentojnë me terapitë gjenetike, të cilat mund të bëhen trajtime të rëndësishme të humbjes së dëgjimit gjenetik në të ardhmen, ndoshta në kombinim me terapinë e qelizave staminale.

>
Index:<586>
Title:<https://www.koha.net/lifestyle/102553/arrat-mund-te-parandalojne-diabetin/>
Content:<
Vetëm një grusht arra çdo ditë mund të përgjysmojë rrezikun nga zhvillimi i diabetit tipi 2, sipas hulumtimeve të reja.
Hulumtimi që përfshin më shumë se 34,000 të rritur amerikanë tregon se konsumi i arrave çdo ditë do t’ju bëjë më pak të ngjarë të merrni sëmundjen.
Ndërsa marrja mesatare ishte 1.5 lugë në ditë, duke dyfishuar atë deri në tri lugë u shoqërua me një përhapje më të ulët prej 47 për qind të diabetit të tipit 2.
Lenore Arab, një autore e studimit, thotë se lidhja e fortë që tregon ky studim midis konsumatorëve të arrave dhe prevalenca më e ulët e diabetit të tipit 2 është justifikim shtesë për përfshirjen e arrave në dietë.
“Studimet tjera kanë dëshmuar se arrat mund të jenë po ashtu të dobishme për funksionin kognitiv dhe shëndetin e zemrës”, pohon ajo.
Diabeti i tipit 2 është një kusht që shkakton sheqerin në gjak të një personi të jetë në nivel të lartë, transmeton ksp. Mbi 4 milionë njerëz në Britani mendohen të kenë një formë diabeti. Lloji 2 i diabetit lidhet me mbipeshën dhe mund të keni më shumë gjasa për të marrë atë nëse keni histori në familje.
Gjendja do të thotë se trupi nuk reagon siç duhet në insulinën - hormoni që kontrollon absorbimin e sheqerit në gjak - dhe nuk mund të rregullojë siç duhet nivelet e glukozës së sheqerit në gjak.
Yndyra e tepërt në mëlçi rrit rrezikun e zhvillimit të diabetit të tipit 2 pasi e bën më të vështirë kontrollin e niveleve të glukozës dhe gjithashtu e bën trupin më rezistues ndaj insulinës.
Humbja e peshës është çelësi për zvogëlimin e yndyrës së mëlçisë dhe vendosjen e simptomave nën kontroll.
Simptomat përfshijnë lodhje, ndjenjë të etjes dhe urinim të shpeshtë. Kjo mund të çojë në probleme më serioze me nerva, vizion dhe zemër.
Trajtimi zakonisht përfshin ndryshimin e dietës dhe stilit të jetesës, por rastet më serioze mund të kërkojnë medikamente. Ata që raportuan se hanin arra, tregonin një rrezik më të ulët për diabetin e tipit 2 krahasuar me ata që nuk konsumonin arra, pavarësisht moshës, gjinisë, racës, arsimit, BMI dhe sasisë së aktivitetit fizik.
Njerëzit me diabet shpesh kanë presionin e lartë të gjakut, kolesterolin ose trigliceridet, të cilat mund të rrisin rrezikun për sëmundje të zemrës dhe sulm në tru.
Hulumtuesit thonë se përfitimet shëndetësore të arrave mund të jenë për faktin se ato janë një burim i pasur i yndyrës polyunsaturated, e cila përfshin acide alfa-linolenic, acid omega-3 me bazë bimore.
>
Index:<587>
Title:<https://www.koha.net/lifestyle/102549/rrezitja-e-tepert-ne-diell-mund-te-shkaktoje-kete-lloj-kanceri/>
Content:<
Një nënë e dy fëmijëve që thotë se i pëlqen rrezitja në diell, mbeti e shokuar kur vërejti një njollë në hundën e saj që doli të ishte kancer i lëkurës.
Janet Lujan, 43-vjeçe, kishte një operacion për largimin e njollës, por kjo doli të jetë e pasuksesshme, duke i shkaktuar probleme të tjera shëndetësore që e detyruan t’i drejtohej serish mjekëve.
Ajo u diagnostikua me karcinomën e qelizave basale (BCC), një kancer i zakonshëm i lëkurës dhe iu nënshtrua operacionit në hundë.
Pavarësisht shtatë muajve të trajtimit pas zbulimit të kancerit të saj të lëkurës në gusht 2017, Lujan ende ka ndjenjën e xhelozisë, duke parë njerëz të tjerë që rreziten.
Kanceri i saj, BCC, është i zakonshëm dhe përbën 80 për qind të të gjithë kancerit të lëkurës.
BCC është i ngadalshëm në rritje dhe nuk ka gjasa të përhapet në pjesë të tjera të trupit, kështu që shpesh mund të trajtohet me sukses me kirurgji për të ndalur rritjen.
Tumoret zakonisht fillojnë si diçka që nuk shërohet, por mund të kenë rritje nëse nuk trajtohen me kohë, transmeton ksp. Kur Lujan vuri re së pari njollën në anën e djathtë të hundës së saj verën e kaluar, bashkëshorti i saj zjarrfikës, Ray, 46-vjeç, sugjeroi që ajo të shkonte në spital për ta kontrolluar atë.
“Por njolla shpërtheu dhe nisi të rrjedhë gjak që nuk ndalej. Nuk mendoja se kisha të bëj me një kancer të lëkurës”, rrëfen ajo.
Lujan nuk i është nënshtruar kimioterapisë ose radioterapisë, por asaj i është larguar e gjithë zona e prekur nga karcinoma dhe kishte një operim të rikonstruktimit të hundës.
Tani që jeton pa kancer, Lujan pranon se ajo ishte e varur nga rrezitja.
“Më mungon ende rrezitja dhe ndjej pak zili kur njerëzit thonë se po zbresin në liqen, ose në park, që të shtrihen në diell. Unë shkoj ndonjëherë - mbulohem nga koka deri te këmbët”, thotë ajo.
Karcinoma e qelizave bazale (BCC) është një lloj i kancerit të lëkurës jo melanoma. Jo melanoma do të thotë se nuk përfshin qelizat e pigmentit të lëkurës. BCC përbën më shumë se 80 për qind të të gjitha formave të kancerit të lëkurës në Britaninë e Madhe, me mbi 100,000 raste të reja që diagnostikohen çdo vit.
Kjo shkaktohet kryesisht nga mbi ekspozimi i rrezeve UV nga dielli ose solariumet. BCC mund të ndodhë kudo në trup, por është më i zakonshëm në zonat e ekspozuara ndaj diellit, të tilla si fytyra, qafa dhe veshët.

Ajo zakonisht është pa dhimbje. Simptomat e hershme shpesh përfshijnë vetëm një qërim që herë pas here rrjedh gjak dhe nuk shërohet. Disa shfaqen si shenja të sheshta, të kuqe, me luspa ose duken si perla. Kjo e fundit pastaj mund të shndërrohet në ulcerë.
Shumica e BCC mund të shërohen, megjithatë, trajtimi është kompleks nëse ato mbeten për një kohë të gjatë. Trajtimi zakonisht përfshin heqjen e tumorit kancerogjen dhe një pjesë të lëkurës përreth.
>
Index:<588>
Title:<https://www.koha.net/lifestyle/102494/vaji-i-ullirit-ju-ben-te-jetoni-me-gjate/>
Content:<
Konsumimi i një luge vaj ulliri në ditë ju ndihmon që të jetoni më gjatë.
Vaji i ullirit, një element kyç i dietës mesdhetare për një shëndet të mirë, prej shumë kohësh rekomandohet si shumë i dobishëm për shëndetin.
Dhe mjekja Sarah Brewer dhe dietologia Juliette Kellow, thonë se vaji i ullirit ju shton disa vite në jetën tuaj, raporton Daily Mail.
Ata thonë se përbërësi i zakonshëm i gatimit përmban antioksidantë të cilët mund të ndihmojnë për të parandaluar ose ngadalësuar rritjen e kancerit si edhe për të zvogëluar rrezikun e sulmeve të zemrës, disa prej vrasësve më të zakonshëm në botë.
Gjithashtu mund të zvogëlojë efektet dëmtuese të kolesterolit, presionit të gjakut dhe sëmundjeve që lidhen me moshën, si edhe të përmirësojë funksionin njohës, thonë ekspertët.
Pretendimet e tyre i shtohen viteve të provave shkencore që sugjerojnë se vaji i ullirit mund të ndihmojë që njerëzit ti shmangin sëmundjeve vdekjeprurëse.
Vaji i ullirit ka shumë kalori, kështu që duhet të përdoret me kufizim. Mjekët sugjerojnë një lugë gjelle në ditë.
Gjithashtu, përmban shumë vitaminë E që mban lëkurën dhe sytë të shëndetshëm si edhe forcon sistemin imunitar.
>
Index:<589>
Title:<https://www.koha.net/lifestyle/102467/eliminoni-keto-gabime-gjate-formesimit-te-vetullave/>
Content:<
Heqja apo formësimi i vetullave është një procedurë në vete, të cilën shpesh e gabojmë nga pakujdesia apo edhe nga mosdija.
Vetullat e formësuar mirë janë jetike për theksim të fytyrës. E kundërta, krijon një pamje të “shëmtuar”, në disa raste me ndjenjë të papastërtisë dhe irrituese. Jo të gjitha femrat kanë prirje ose njohuri për formën dhe heqjen e tyre, shkruan Koha Ditore.
Prandaj, në rastet kur nuk jeni të sigurt se si të formësoni vetullat, le ta bëjë këtë fillimisht eksperti/ja e grimit. Ato, ndoshta janë edhe pjesa më e rëndësishme e secilës fytyrë. I japin definicion, shprehje, e bëjnë karakteristike dhe mund edhe ta ndryshojnë atë.
Mënyrat për të pastruar vetullat janë nga më të ndryshmet, por për të gjitha vajzat që janë mësuar të përdorin piskatoren, janë disa gabime që bëhen shpesh.
Një pjesë e piskatoreve janë shumë delikate, aq sa kërkojnë një teknikë të veçantë përdorimi, sepse edhe mund t’i këpusin qimet... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<590>
Title:<https://www.koha.net/lifestyle/102443/agjerimi-ditor-rezulton-efektiv-per-humbje-te-peshes/>
Content:<
Agjërimi ditor është një mjet efektiv për ta zvogëluar peshën dhe për ta ulur shtypjen e gjakut, sipas një studimi të ri të publikuar nga hulumtuesit e universitetit Illinois në Chicago, në revistën Nutrition and Healthy Aging.
Studimi është i pari që e ekzaminon efektin e ushqyerjes së kufizuar kohore - një formë agjërimi që e kufizon konsumin e ushqimit në orë të zgjedhura çdo ditë - në humbjen e peshës tek individët obesë.
Për ta studiuar efektin e këtij lloji të dietës, hulumtuesit kanë punuar me 23 vullnetarë obesë, të cilët e kishin një moshë mesatare prej 45 vjeç dhe indeks mesatar të trupit (BMI) prej 35.
Mes orëve 10 në mëngjes deri në 6 të pasdites. ata mund të hanin çdo lloj dhe sasi ushqimi që e dëshironin, por për 16 orët e mbetura ata vetëm mund të pinin ujë ose pije pa kalori. Studimi i përcolli pjesëmarrësit për 12 javë.
Kur u krahasua me një grup të përputhur historik nga një studim i mëparshëm i humbjes së peshës me një lloj tjetër të agjërimit, hulumtuesit zbuluan se ata që e ndoqën dietën me kohë të kufizuar konsumuan më pak kalori, humbën peshë dhe kishin përmirësime në shtypjen e gjakut, transmeton Koha.net. Mesatarisht, pjesëmarrësit konsumonin rreth 350 më pak kalori, e humbën rreth 3 për qind të peshës së trupit dhe presioni i tyre sistolik i gjakut ra për rreth 7 milimetra të merkurit (mm Hg), matje kjo standarde e shtypjes së gjakut. Të gjitha masat e tjera, duke e përfshirë masën yndyrore, rezistencën ndaj insulinës dhe kolesterolit, ishin të ngjashme me grupin e kontrollit.
“Mesazhi që mund të nxirret nga ky studim është se ekzistojnë opsione për humbje peshe që nuk e përfshijnë numërimin e kalorive ose eliminimin e disa ushqimeve”, tha Krista Varady, profesoreshë e kineziologjisë dhe të ushqyerit në Kolegjin UIC të Shkencave të Aplikuara Shëndetësore dhe autore korresponduese në studim.
Derisa ky është studimi i parë që e hulumton dietën 16:8, e emërtuar sipas 16 orëve të agjërimit dhe 8 orëve të ngrënies, Varady thotë se rezultatet përputhen me hulumtimet e mëparshme mbi llojet e tjera të dietave të agjërimit me ndërprerje.
“Rezultatet që i pamë në këtë studim janë të ngjashme me rezultatet që i kemi parë në studimet e tjera për agjërimin alternativ ditor, një lloj tjetër diete,” tha Varadi, “por një nga përfitimet e dietës 16:8 mund të jetë që ajo është më e lehtë për njerëzit që të mos e braktisin. Kemi vërejtur se më pak pjesëmarrës e kanë braktisur këtë studim në krahasim me studimet për dietat e tjera agjëruese”.
Varady thotë se derisa hulumtimi tregon se agjërimi ditor funksionon për humbje peshe, nuk ka pasur ende studime për të përcaktuar nëse ai funksionon më mirë se dietat e tjera, megjithëse hulumtuesit konstatuan se humbja e peshës është pak më e vogël se ajo që është vërejtur në studimet e dietave të tjera me agjërime me ndërprerje.
“Këto të dhëna preliminare janë premtuese për përdorimin e ushqyerjes me kufizime kohore, si një teknikë e humbjes së peshës tek të rriturit obesë, por nevojiten provat e kontrolluara afat-gjata në shkallë të gjerë”, shkruajnë Varady dhe kolegët e saj.
“Dieta 16:8 është një mjet tjetër për humbjen e peshës për të cilën tani kemi dëshmi preliminare shkencore për ta mbështetur,” tha Varadi, përcjell Koha.net. “Kur bëhet fjalë për humbje peshe, njerëzit duhet ta gjejnë atë që funksionon për ta, sepse edhe sasitë më të vogla të suksesit mund të çojnë në përmirësime në shëndetin metabolik”.
Qendrat për Kontrollin dhe Parandalimin e Sëmundjeve vlerësojnë se më shumë se një e treta e të rriturve në SHBA janë obesë, gjë që e rritë ndjeshëm rrezikun prej sëmundjeve metabolike si sëmundja koronare e zemrës dhe diabeti i tipit 2 dhe se obesiteti është më i përhapuri në mesin e individëve zezakë jo-hispanikë dhe të rriturve të moshës së mesme.
>
Index:<591>
Title:<https://www.koha.net/lifestyle/102388/a-jane-turbinat-e-eres-te-mira-per-njerezit-qe-jetojne-ne-afersi-te-tyre/>
Content:<
Për mjedisin janë të përsosura, por shkencëtarët kanë studiuar me vite se si turbinat e erës ndikojnë në shëndetin e atyre që jetojnë në afërsi të tyre.
Turbinat e erës janë burime të njohura të energjisë së pastër dhe të ripërtëritshme, por njerëzit që jetojnë në afërsi të këtij pasardhësi të përsosur të mullirit me erë mund të kenë probleme me to, transmeton Koha.net. Ata pohojnë se turbinat lirojnë tinguj monoton, të dëgjueshëm dhe më pak të dëgjueshëm që janë të lodhshëm dhe që ndikojnë negativisht në cilësinë e jetesës së tyre.
Si u zbulua kjo? Një grup shkencëtarësh nga universitetet e Torontos dhe Rambollit e hulumtuan ndikimin në shëndetin e njeriut. Dhe atë në një distancë prej 600 m deri në 10 km nga turbina. Kanadaja nga shtatori 2013 i ka mbledhur të gjitha të dhënat e analizuara menjëherë pas grumbullimit dhe edhe një herë më pas.
Vlerësimi i përsëritur i konfirmoi rezultatet e 5 viteve më parë. “Studimi Community Noise and Health e krijoi një bazë të rëndësishme për studimin e marrëdhënies të ekspozimit ndaj turbinave të erës dhe shëndetit të njeriut”, shkruajnë autorët. Rezultatet e analizës së re u publikuan në Journal of the Acustical Society of America, përcjell Koha.net.
Njerëzit që jetojnë më afër dhe janë të ekspozuar ndaj zhurmës nga 40-46 decibel kanë raportuar më shumë shqetësime se ata që jetojnë aty ku zhurma është më e ulët se 25 decibel, siç edhe pritej. Në studim nuk u konstatua ndonjë lidhje e drejtpërdrejtë midis distancës së banorëve nga turbinat dhe çrregullimit të gjumit, presionit të gjakut ose stresit.
Hulumtimi i ri ka treguar se banorët që jetojnë më afër e vlerësojnë më të ulët cilësinë e jetës në mjedis. Hulumtimi nuk mund të dallojë nëse të anketuarit edhe para vendosjes së turbinës së erës ishin të pakënaqur me cilësinë e jetesës.
Gjithashtu, të anketuarit që morën pjesë në hulumtim mund të kenë përvoja të ndryshme nga ata që nuk morën pjesë.
“Studimi më i ri nuk gjeti prova eksplicite se ekspozimi ndaj turbinave të erës ndikon në shëndetin e njeriut, edhe pse në të ardhmen do të duhej të matej perceptimi dhe shqetësimi i banorëve para dhe pas instalimit të turbinës. Kjo do të ishte e dobishme në qartësimin e ndikimit të turbinës në cilësinë e jetesës, nëse ai ekziston”, konkluduan autorët e studimit.
>
Index:<592>
Title:<https://www.koha.net/lifestyle/102304/shpresa-tek-antibiotiket-e-prodhuar-nga-milingonat/>
Content:<
Milingonat, ashtu si njerëzit, ballafaqohen me sëmundje. Për t’u ballafaquar me bakteret që i shkaktojnë disa nga këto sëmundje, disa milingona i prodhojnë antibiotikët e tyre. Një studim i ri krahasues i identifikoi disa specie të milingonave që përdorin agjentë të fuqishëm antimikrobikë - por zbuloi se 40 për qind e specieve të milingonave të testuara nuk dukej se prodhonin antibiotikë. Studimi ka aplikime lidhur me kërkimin e antibiotikëve të rinj që mund të përdoren tek njerëzit.
"Këto zbulime sugjerojnë se milingonat mund të jenë burim i ardhshëm i antibiotikëve të rinj për të ndihmuar në luftimin e sëmundjeve njerëzore", thotë Clint Penick, profesor asistent në Universitetin Shtetëror të Arizonës dhe ish-hulumtues postdoktoral në Universitetin Shtetëror të Karolinës së Veriut i cili është autori kryesor i studimit, transmeton koha.net.
"Një specie të cilën e shikuam, milingona hajdute (Solenopsis molesta), e kishte efektin më të fuqishëm antibiotik se cilado specie që e testuam - dhe deri më tani askush nuk e ka dëshmuar se i ka shfrytëzuar antimikrobikët", thotë Adrian Smith, autori i punimit, asistent profesor i shkencave kërkimore në shkencat biologjike në NC State dhe kreu i NC Museum of Natural Sciences&#39; Evolutionary Biology & Behavior Research Lab.
Për këtë studim, studiuesit i testuan vetitë antimikrobike të 20 specieve të milingonave. Ata e bënë këtë duke e përdorur një tretës për t’i hequr të gjitha substancat në sipërfaqen e trupit të çdo milingone. Tretësi rezultues më pas u fut në një tretësirë gjysëm-likuide bakteriale. Rritja e baktereve në këtë tretësirë u krahasua me rritjen e baktereve në një grup kontrolli.
Nëse bakteret në tretësirën gjysëm-likuide e cila e përmbante tretësirën e milingonave u rritën më pak se grupi i kontrollit, kjo nënkuptonte që bëhej fjalë për ndërhyrjen e një agjenti antimikrobik. Për shembull, tretësira gjysëm-likuide e cila i përmbanë përbërësit e milingonës hajdute nuk tregoi fare rritje bakteriale.
Studiuesit zbuluan se 12 prej 20 llojeve të milingonave e kishin një lloj agjenti antimikrobik në eksoskeletet e tyre - duke i përfshirë disa specie, si milingona hajdute, të cilat më parë nuk kishin treguar se e bënin këtë. Por tetë prej specieve të milingonave nuk dukeshin se përdorin fare antibiotikë. Ose, të paktën, secili antimikrobik në ekzoskeletet e tyre ishin të paefektshëm ndaj baktereve të përdorura në studim.
"Gjetja e një specieje që e mbart një agjent të fuqishëm antimikrobik është lajm i mirë për ata që janë të interesuar në gjetjen e agjentëve të rinj antibiotikë, të cilët mund t’i ndihmojnë njerëzit", thotë Smith. "Por fakti që kaq shumë specie të milingonave duket se kanë pak ose aspak mbrojtje kimike kundër patogjenëve mikrobikë është gjithashtu i rëndësishëm".
Kjo për shkak se mençuria konvencionale ka thënë prej kohësh se shumica, nëse jo të gjitha, speciet e milingonave mbartin agjentë antimikrobikë. Por ky punim tregon se mençuria konvencionale është e gabuar.
"Ne menduam se çdo specie e milingonave do ta prodhonte të paktën një lloj antimikrobiku", thotë Penick. "Në vend të kësaj, si duket shumë specie kanë gjetur mënyra alternative për ta parandaluar infeksionin duke mos u mbështetur në kimikatet antimikrobike".
"Fakti që jo të gjitha milingonat përdorin antimikrobikë e thekson rëndësinë e rafinimit të kërkimit tonë për speciet që aktualisht premtojnë në kërkimet biomjekësore", thotë Smith.
"Për shembull, milingona hajdute është e afërt me milingonën e kuqe të importuar të zjarrit (Solenopsis invicta), e cila është e njohur për veti antimikrobike të helmit të saj. Por në studimin tonë kemi gjetur se milingona hajdute ishte edhe më efektive kundër baktereve sesa milingona e zjarrit. Mund të ketë lloje të tjera në të njëjtën klasë e që ia vlen të studiohen për potencialin e tyre antimikrobik".
Studiuesit paralajmërojnë se ky studim është një hap i parë dhe se ka kufizime. Për shembull, studiuesit e përdorën vetëm një agjent bakterial në testet e tyre, që do të thotë se nuk është e qartë se si secila specie do të shkonte me bakteret e tjera.
"Hapat e mëtejshëm përfshijnë testimin e specieve të milingonave kundër baktereve të tjera, përcaktimin se cilat substanca prodhojnë efektet antibiotike - dhe nëse milingonat i prodhojnë ato ose i marrin gjetkë; dhe hulumtimin se cilat strategji alternative i përdorin milingonat për t’u mbrojtur nga patogjenet bakteriale", thotë Smith.
Legjenda: Foragjeret e milingonës së zjarrit të shkretëtirës, Solenopsis xyloni, duke mbledhur nektar të luleve. Një artikull i kohëve të fundit nga Penick, et al., zbuloi se milingonat në këtë klasë i prodhojnë disa nga antimikrobikët më të fortë të matura në insektet sociale. Por në kundërshtim me teorinë e popullarizuar, jo të gjitha milingonat duket se investojnë në antimikrobikë të fuqishëm. (Clint Penick)
>
Index:<593>
Title:<https://www.koha.net/lifestyle/102116/pija-e-thjeshte-qe-pastron-melcine/>
Content:<
Ka shumë ushqime që mund të ndihmojnë pastrimin e mëlçisë, natyrisht duke stimuluar aftësinë e saj natyrale për të pastruar mbeturinat toksike brenda trupit.
Nëse vuani nga Hepatiti C, është e nevojshme të mbroni mëlçinë nga dëmtimet e mëtejshme, thuhet në recetën që sot e transmeton “Shqiptarja”. Hepatiti C është shkaku kryesor i sëmundjes ekstreme të mëlçisë (cirroza) dhe kancerit të mëlçisë të cilat të dyja mund të jenë vdekjeprurëse. Ka shumë ushqime që mund të ndihmojnë pastrimin e mëlçisë, natyrisht duke stimuluar aftësinë e saj natyrale për të pastruar mbeturinat toksike brenda trupit.
Përbërësit e një përzierje që funksionon:
-Lëng limoni
-Lëng portokalli
-Mente të freskët
-1 litër ujë
-Mjaltë organik
Përgatitja:
Vendosni ujin në një tenxhere dhe ngroheni derisa të valojë. Shtoni gjethet e mentës dhe valojeni për 5 minuta të tjera. Hiqeni atë nga zjarri lëreni të ftohet për disa minuta pastaj shtoni limonin dhe lëngun e portokallit. Trazojeni dhe në fund hidhni mjaltin. Konsumoni këtë përzierje të ftohtë ose të ngrohtë. Ajo pastron mëlçinë tuaj dhe ndërkohë gjithmonë sigurohuni që të hani ushqime të shëndetshme.
>
Index:<594>
Title:<https://www.koha.net/tech/102904/oneplus-6-vjen-ne-version-te-ri-nga-java-e-ardhshme/>
Content:<
Kompania e njohur kineze, OnePlus, ka njoftuar se do të nxjerrë në treg një celular OnePlus 6 me ngjyrë të kuqe.
Fillimisht ky smartfon do të jetë në dispozicion nga data 10 korrik vetëm në Indi dhe SHBA. Do të kushtojë 579 dollarë dhe do të jetë në dispozicion me 8 GB RAM memorie dhe 128 GB memorie të brendshme, shkruan tch.
Sigurisht që ky celular do të vijë edhe në Europë, por ende nuk janë dhënë informacione mbi datën e mundshme.
OnePlus 6 ka dalë fillimisht në treg në muajin maj me dy versione ngjyrë të zezë dhe kompania thotë se ka shitur 1 milion celularë për 22 ditë.
Muajin e kaluar u prezantua edhe një OnePlus 6 i bardhë.
>
Index:<595>
Title:<https://www.koha.net/tech/102885/publikohet-fotografia-e-samsung-galaxy-tab-s4-mund-te-lansohet-muajin-e-ardhshem/>
Content:<
Samsung Galaxy Tab S4 është shfaqur disa herë deri tani dhe ka marrë disa certifikata si nga WiFi, Bluetooth dhe FCC. Megjithatë, asnjëherë nuk është shfaqur pamja e tij.
Tani, në internet është publikuar një fotografi e cila shfaq pjesën e përparme dhe të pasme të këtij tableti.
Gjëja e parë që bie në sy janë skajet, të cilët janë më të hollë për dallim nga Galaxy Tab S3, transmeton Koha.net. Po ashtu, në mungesë të butonit “Home” shihet se hapësira e ekranit është më e madhe.
Gjithashtu, mungesa e butonit “Home” ngrit pyetjen për pozicionin (madje ekzistencën) e skanerit për gishta. A do të përdorë Samsungu skanerin për gishta nën ekran apo skaneri do të vendoset anash? Ose, a do të ketë në të vërtetë një skaner për gishta?
Galaxy Tab S4, siç mund të shohim nga fotografia, vjen me kamerë të përparme (prej 7 megapikselë) së bashku me sensorë të tjerë – njëri prej tyre mund të jetë skaneri për sytë si veçori e cila tashmë është spekuluar se do ta ketë ky tablet.
Gjithashtu, mund të shohim se butoni për kyçje dhe butonat për zërimin janë të vendosur anash, kamerën kryesore (prej 12 megapikselë) me blicin LED, si dhe logon “Tuned by AKG” së bashku me logon e Samsungut në pjesën e poshtme të tabletit.
Sa i përket specifikave, Galaxy Tab S4 mund të vijë me ekran 10.5-inç me rezolucion WQXGA (2560 x 1600) dhe raport prej 16:10, procesor Snapdragon 835, 4 GB RAM memorie dhe 64 GB memorie të brendshme, baterinë prej 7,300 mAh, si dhe sistemin operativ Android 8.1 (Oreo). Po ashtu, spekulohet se do të ofrojë mbështetje për Samsung DeX.
Sa i përket lansimit, ende nuk ka ndonjë konfirmim, por nëse data (24 gusht) që shihet në fotografi nënkupton ndonjë gjë, atëherë mund ta shohim lansimin e tij në IFA 2018.
>
Index:<596>
Title:<https://www.koha.net/tech/102813/kompania-amerikane-punon-ne-telefonin-me-9-kamera/>
Content:<
 Telefonat e mençur me dy kamera tashmë janë bërë një standard në treg dhe kamerë të dyfishtë kanë disa modele të "klasës më të ulët".
Telefoni i parë me tre kamera të huaja u prezantua nga kompania Huawei në modelin P20 Pro dhe kohët e fundit janë shfaqur zëra se pajisja tjetër e LG-së nga seria e pestë do të ketë deri në pesë kamera.
Gazeta Washington Post shkruan se kompania amerikane Light është duke punuar në një sistem kamerash për telefona të mençur që do të kishin edhe nëntë kamera të pasme, transmeton KP.
Sistemi është aktualisht në fazën e testimit dhe kompania është duke testuar sisteme me pesë ose nëntë lente. Sistemi duhet të fillojë zyrtarisht deri në fund të këtij viti.
Ndryshe, Light në treg tashmë ka një produkt interesant, kamerën L16 e cila ka një kombinim prej 16 kamerash të ndryshme në një pajisje. L16 lejon përdoruesin të mos ndryshojë lenten, por të jetë menjëherë në dispozicion.
Kjo kamerë unike ka një çmim prej rreth 2.000 dollarësh, andaj mund të pritet që teknologjia e ardhshme me nëntë kamera të pasme në telefona të mençur gjithashtu nuk do të kushtojë lirë.
>
Index:<597>
Title:<https://www.koha.net/tech/102791/bitcoin-shenoi-rritje-te-papritur-sot/>
Content:<
Bitcoin sot shënoi rritje të papritur, pasi javën e kaluar vlera e tij u ul nën 6.000 dollarë.
Vlera e kësaj monedhe virtuale arriti në 6622 dollarë dhe është në rritje të vazhdueshme të lehtë, por është e pasigurt se sa kohë do të ruhet rritja aktuale.
Gjatë javës së kaluar, Bitcoin regjistroi vlerën më të ulët në shtatë muajt e fundit, kur kishte vlerën 5755 dollarë më 24 qershor.
Supozohet se ky lloj zhvillimi mund të ndikohet nga fakti se shitësit e valutës digjitale mbetën pa fonde, pasi Bitcoin ra me 70 për qind vetëm gjatë gjashtë muajve të parë të vitit.
Sidoqoftë, është ende herët të flitet për rimëkëmbjen e plotë të valutës digjitale, por gjatë 48 orëve të fundit ka pasur një rritje të qëndrueshme të Bitcoin.
>
Index:<598>
Title:<https://www.koha.net/tech/102625/deshtojne-mijera-projekte-me-valuta-digjitale/>
Content:<
Dy faqet e internetit që në mënyrë aktive regjistrojnë projektet e dështuara me valuta digjitale kanë zbuluar se vetëm këtë vit kanë dështuar më shumë se njëmijë prej tyre, shkruan TechCrunch.
Coinopsy dhe DeadCoins kanë bërë të ditur për projektet e dështuara duke nisur nga abandonwar, softueri i cili nuk prodhohet më, e deri te tentim mashtrimet. Lista përfshin BRIG, një monedhë të rreme të shitur nga Jack dhe Jay Brig, dhe Titanium, një projekt që përfundoi me një hetim nga Komisioni Amerikan i Letrave me Vlerë (SEC), transmeton ksp.
“Natyrisht, të gjitha institucionet e reja duhet të krijojnë rregullat e tyre dhe kjo është pikërisht ajo që ndodh në botën e blockchain. Megjithatë, kur ka potencial për grumbullimin e fondeve masive, ka më shumë probleme. Ndërsa të gjithë presin që startups të dështojnë, shuma e parave që hyjnë në këto projekte është një problem i madh. Kur fillimi merr shumë fonde shumë shpejt, ekziston një ‘zjarr’ që gëlltitë kompaninë dhe themeluesit e saj, dhe nuk ka shumë ndihmë për investitorët”, shkruan TechCrunch.
“Raste të tilla po ndodhin kudo dhe ato janë një fenomen global. Mashtruesit dhe projektet e dështuara me valuta digjitale kanë rritur 1 miliard dollarë në 2017 me 297 startups të dyshimtë”, shkruan TechCrunch.
“Startupet që financohen përmes ICO-së (oferta fillestare e monedhave, sistemi i crowdfunding) aktualisht po përdorin marketing të shumëllojshëm për të ndërtuar bizneset e tyre, por duhet të shohin platforma si Kickstarter dhe Indiegog, të cilët kanë krijuar besimin. Duke përcaktuar ekipin, projektin, rreziqet dhe të ardhmen e idesë, kompanitë mund të ndërtohen pa shumë fonde. Investoni vetëm aq sa mendoni se mund të lejoni të humbisni dhe prisni që çdo kriptë ku ju investonit të shembet. Më e mira që mund të shpresoni është një surprizë e këndshme nëse kjo nuk ndodh”, përfundon TechCrunch.
>
Index:<599>
Title:<https://www.koha.net/tech/102595/microsoft-rikthen-ne-treg-miushin-legjendar-pas-15-vjetesh/>
Content:<
Për herë të parë, Microsoft IntelliMouse pa dritën e ditës në vitin 1996 dhe shpejt hyri në legjendë si një ‘miush’ me cilësi të lartë, i cili në fund të viteve ’90-a mund të gjendej në shumë tavolina pune, por edhe në duart e lojtarëve.
Versioni i fundit, IntelliMouse 3.0, u lansua në vitin 2003. Ai kishte një sensor optik të teknologjisë BlueTrack, i cili mundësoi atë të punonte edhe në xham.
Sot, 15 vjet që nga modeli i fundit, Microsoft ka prezantuar pasuesin e ‘miut’ të tij të kultit - Microsoft Classic IntelliMouse. Megjithëse duket i njëjtë në pamje, ai mbart përmirësime të rëndësishme teknologjike.
Sensorët e tij tani e lexojnë pozicionin 1,000 herë në sekondë dhe kanë një rezolucion deri në 3,200 dpi, transmeton ksp.
Microsoft Classic IntelliMouse vjen vetëm në versionin me kabllo, ndërsa kushton vetëm 40 dollarë.
>
Index:<600>
Title:<https://www.koha.net/tech/102568/shpiket-kompjuteri-me-i-vogel-se-kokrra-e-orizit/>
Content:<
Universiteti Michigan në SHBA ka shpikur një “kompjuter” shumë të vogël i cili është i aftë të zbulojë temperaturën dhe ka një madhësi prej vetëm 0.04 milimetra kub.
Kjo është një madhësi që është edhe më e vogël se një kokërr e vetme e orizit.
IBM ishte më parë një krijues rekord, si krijues i botës më të vogël kompjuterike, por studiuesit në Universitetin e Michiganit kanë zbatuar disa nga trikat e tyre për të krijuar një njësi edhe më të vogël informatike.
Studiuesit përdorën kondensatorë në vend të diodës dhe punuan kundër një rritjeje relative të zhurmës elektrike të gjeneruar nga pajisjet me fuqi të ulët, transmeton ksp. Sensori, i krijuar nga MU, është i aftë të matë ndryshimet në zona jashtëzakonisht të vogla, siç janë grupet e qelizave në trup.
Pajisja mund të përdoret në trajtimin e kancerit dhe sëmundjeve të tjera, dhe hap dyert për hulumtime të tjera shumë emocionuese në botën e teknologjisë.
Brenda këtij sensori ekziston një procesor i plotë i bazuar në dizajnin ARM Cortex-M0 +, por kur kyçet, të gjitha të dhënat humbasin.
>
Index:<601>
Title:<https://www.koha.net/tech/102563/google-planifikon-te-krijoje-platformen-e-vet-te-lojerave/>
Content:<
Në fillim të vitit të kaluar Google shfaqi interesim për krijimin e një platforme për lojëra, por së shpejti mund të shohim zbatimin e planeve të kompanisë në vepër.
Aktualisht, numri më i madh i botuesve është i interesuar për një formë të re të lojërave, dhe Google shpreson që kjo fushë të ketë sukses.
Ueb faqja Kotak shkruan se Google aktualisht është duke zhvilluar një platformë të re të lojërave për të konkurruar me PlayStation Now, GeForce Now dhe shërbimin që e bën Microsoft.
Ekzistojnë edhe raportime për konsolën fizike, megjithëse kjo mund të jetë edhe pajisja e specifikuar për transmetim të caktuar, transmeton ksp. Përveç kësaj, flitet edhe për mundësinë që Google të blejë disa video-lojëra të zhvilluesve.
Nëse Google dëshiron të ketë sukses, do të nevojiten edhe lojëra me të cilat do të tërheqin shfrytëzuesit. Në këtë moment nuk ka shumë detaje që tregojnë për një zhvillues të veçantë, dhe nuk është i njohur nëse Google është i interesuar për lojëra AAA.
Cloud gaming nuk është ide e re, ndërkohë që shërbimi aktual dhe ai i mëparshmi i këtij lloji kanë pasur probleme. Doli të jetë në pyetje përzgjedhja e dobët e lojërave me çmim të pavolitshëm.
Gjithsesi, lojërat dhe gjigantët e IT gjithnjë e më shumë konsiderojnë hyrjen në këtë fushë të tregut, kështu që ne në të ardhmen pritet të ketë gjëra më interesante në këtë sektor.
>
Index:<602>
Title:<https://www.koha.net/tech/102548/telefonat-e-nokias-nga-muaji-i-ardhshem-me-android-p/>
Content:<
HDM Global është një nga prodhuesit e rrallë të telefonave i cili konfirmoi se të gjitha modelet aktuale të kompanisë do të përditësohen në versionin më të ri operativ Android P kur Google zyrtarisht do ta lansojë.
Google ka bërë të ditur se ky version do të ndodhë diku gjatë tremujorit të tretë të vitit 2018, përkatësisht në muajin gusht Android P mund të arrijë në Pixel, dhe së shpejti edhe në pajisjet e Nokias, transmeton ksp.
Kjo konfirmohet nga një raport i kohëve të fundit i cili citon korrespondencën e emailit në mes të përdoruesit të telefonit të mençur Nokia dhe Nokia Mobile Care.
Ndonëse Android P Developer Preview është aktualisht në dispozicion vetëm për Nokia 7 Plus, kompania finlandeze ka në plan të nxjerrë versionin përfundimtar për të gjithë telefonat e tij që nga gushti.
Mbetet për t&#39;u parë nëse HMD Global me të vërtetë do të ketë sukses në përgjigjen ndaj kësaj sfide dhe përditëson telefonat e saj Nokia në Android P pothuajse në të njëjtën kohë kur softueri arrin në linjën Pixel.
>
Index:<603>
Title:<https://www.koha.net/tech/102544/google-ne-lufte-me-microsoftin-sonyn-dhe-nintendon/>
Content:<
Për vite të tëra, bota e video-lojërave është bazuar në krahasimin mes tri motrave të mëdha: Microsoft, Sony dhe Nintendo.
Por, në javët e fundit është duke u zhvilluar hipoteza e futjes së një konkurrenti të katërt. Ky është Google, kompania që sigurisht e keni dëgjuar për motorin e kërkimit, por edhe si pronar i Gmailit dhe i rrjetit të mirënjohur të shpërndarjes së videove YouTube.
Mendohet se Google kërkon të ndërtojë një platformë lojërash siç është Netflixi për filma e seriale, transmeton tch.
Për ta bërë tërheqës në sytë e konsumatorëve platformën e tij, Google duhet të arrijë marrëveshje me prodhuesit e mëdhenj që të sjellë titujt më të njohur të momentit.
Aktualisht, është herët për rivalët që të shqetësohen, por Google na ka mësuar që gjithmonë i vë në jetë idetë e veta.
>
Index:<604>
Title:<https://www.koha.net/tech/102451/mini-dronet-e-ushtrise-amerikane/>
Content:<
“Black Hornet” (Grerëza e Zezë), janë dronët më të vegjël në botë që do të përdoren nga ushtria amerikane.
Droni peshon vetëm 32 gram, është i pajisur me kamera termike, që diktojnë nxehtësinë, dhe që mund të përdoret nga ushtarët pasi të jenë futur në zona ku nuk kanë mbulim satelitor.
“Black Hornet” arrin të fluturojë për dy kilometra, me 21 kilometra në orë, duke u dhënë ushtarëve informacion të plotë e në kohë reale për se sa armiq mund të ketë rrotull, brenda kësaj distance, shkruan Tch.
Dronët e krijuar nga kompania “Flir” janë testuar nga ushtria në vitet 2016-2017, dhe duket se kanë pasur sukses, pasi qeveria ka lidhur një kontratë të re bashkëpunimi për ta vazhduar projektin më tej.

>
Index:<605>
Title:<https://www.koha.net/tech/102444/oneplus-vitin-e-ardhshem-sjell-smartfonin-e-ri-me-5g/>
Content:<
Kompania e njohur OnePlus është duke iu bashkuar listës së prodhuesve të smartfonëve të cilët janë duke planifikuar që të lansojnë smartfonët e rinj vitin e ardhshëm të cilët do të ofrojnë mbështetje për rrjetin 5G.
Kreu dhe themeluesi i OnePlusit, Pete Lau, ka konfirmuar sot në Kongresin Botëror të Celularëve në Shanghai se kompania është duke zhvilluar smartfonin 5G për 2019-ën, transmeton Koha.net.
Ai, po ashtu, ka përmendur se kompania është duke punuar në vendosjen e marrëdhënieve me shitësit zyrtarë në Shtetet e Bashkuara.
Lau ka përmendur se marrëdhënia e kompanisë me Qualcommin do ta lejojë atë që të bëhet njëri nga prodhuesit e parë që do të lansojë smartfonin 5 G vitin e ardhshëm.
>
Index:<606>
Title:<https://www.koha.net/tech/102425/samsung-se-shpejti-fillon-prodhimin-e-ekraneve-oled-te-palosshme/>
Content:<
Agjencioni korean i lajmeve, ETNews, thotë se ka informacione të reja në lidhje me ekranet OLED të palosshme të Samsungut nga një burim i besueshëm.
Sipas tyre, gjiganti i teknologjisë është duke u përgatitur për prodhimin masiv të ekraneve OLED të palosshme të cilat duhet të jenë çelësi i smartfonit të ashtuquajtur Samsung X, i cili pritet të lansohet në fillim të vitit të ardhshëm, transmeton Koha.net.
Tashmë janë të interesuar një numër i madh i prodhuesve për këtë lloj teknologjie, të tilla si Motorola, Huawei, Oppo dhe madje Apple.
Megjithatë, sipas raportimit të fundit sugjerohet një qasje paksa më ndryshe. Në fillim, telefoni i Samsungut do të hapej vertikalisht në madhësi prej 4.5 deri në 7.3-inç, por kjo dukej jo praktike pasi do të duhej ta hapni telefonin në rastin e përgjigjes së ndonjë thirrjeje telefonike, shkruan GSM Arena, përcjell Koha.net. Tani, OEM është duke kërkuar një dizajn që paloset në dy të tretat.
Duket se smartfonët e palosshëm do të jenë një avancim i ardhshëm në industri.
>
Index:<607>
Title:<https://www.koha.net/tech/102395/smartfoni-i-ri-misterioz-me-ekran-te-madh-i-huaweit-mund-te-jete-honor-note-10/>
Content:<
Së fundmi, është raportuar se kompania e njohur kineze Huawei është duke porositur ekranet 6.9-inç Super AMOLED të Samsungut për Mate 20, i cili do të lansohet këtë tetor, por sipas fotografisë së fundit të publikuar nga Honor flitet për diçka më shumë rreth ekranit.

Fotografia tregon një porosi të ekraneve 6.9-inç – me shumë gjasë AMOLED duke gjykuar nga numri i modelit – i dedikuar për pajisjen e Honorit me emrin kodues “Ravel”, transmeton Koha.net. Kujtojmë se Honor pati lansuar një version më të madh të Honor 8 i quajtur Honor Note 8 me ekran AMOLED në vitin 2016, por pastaj ka tejkaluar vazhdimin Note 9.
Tani, kompania duket se është e interesuar në linjën e quajtur ndoshta Note 10. Së fundmi, në postimin e rrjetit social kinez Wiebo, presidenti i Honorit ka folur për përdorimin e versionit më të madh të Honor 10, duke thënë se e ka përdorur për një kohë dhe se është i përshtatshëm për ta mbajtur, përcjell Koha.net. Ky mund të jetë telefoni misterioz me ekran të madh i Honorit.

Sa i përket specifikave tjera të Note 10, ende nuk janë zbuluar por me shumë gjasë ky smartfon misterioz me ekran të madh mund të vijë me procesor HiSilicon Kirin 970, njëjtë sikurse vëllai i tij i vogël – Honor 10.
>
Index:<608>
Title:<https://www.koha.net/tech/102356/arsyeja-perse-slide-to-unlock-nuk-shfaqet-cdohere-ne-iphone/>
Content:<
Kjo pyetje është bërë qe sa vite nga pronarët e iPhone: Pse nuk mund të ndaloj thirrjet pa hapur telefonin?
Në vend të kësaj opsioni i vetëm që ofrohet është “Slide to unlock”, duke i lënë përdoruesit që të injorojnë thirrjet dhe vetëm të presin derisa të ndalojë thirrja, transmeton koha.net.
Ndonjëherë shfaqet, por shpesh jo, e shumë përdorues kanë raportuar për këtë në rrjetet sociale, duke mos pasur ide pse kjo gjë ndodhë.
Nëse ekranet e iPhone janë të kyçur, shfaqet “shtyje për t’u përgjigjur”, por nëse ai është i hapur, butoni për t’u përgjigjur e për të ndalur thirrjet shfaqet, si në foto më poshtë.
Shumë përdorues nuk dinë si t’i ndalojnë thirrjet, por ekziston një trik për ta bërë atë.
Nëse shtypni butonin që hap e mbyll iPhone, cingërima dhe vibrimi ndalet, por nëse e shtypni atë dy herë atëherë ndaloni thirrjen.

Kur ekranin i iPhone është i kyçur gjatë thirrjeve ai duket kështu:
 

Ndërsa kur është i hapur kështu:
>
Index:<609>
Title:<https://www.koha.net/tech/102308/motorola-me-2-gusht-prezantojme-celularin-revolucionar/>
Content:<
Motorola ka njoftuar një konferencë në fillim të gushtit ku do të prezantojë “diçka të madhe”.
Mendohet se kompania do të zbulojë një celular të ri. Në një prononcim për “The Verge”, Motorola tha se e reja “do të ndryshojë mënyrën se si njerëzit e përdorin telefonin e tyre”, transmeton tch.
Sipas Motorolës, do të prezantohet një “mënyrë krejtësisht e re e të lidhurit”, një shprehje e ekzagjeruar ndoshta për disa shtesa në “smartphone”-n e ri.
Konferenca do të mbahet në Çikago, në datën 2 gusht.
>
Index:<610>
Title:<https://www.koha.net/tech/102216/story-ne-instagram-tani-edhe-me-muzike/>
Content:<
Përdoruesit e Instagramit tashmë mund të shtojnë muzikë në “Storyt” e tyre, duke bashkuar fotot ose videot me këngët e preferuara.
Nga sot, në menunë e “stickers”, aty ku Instagrami ju lejon që të fusni emoji, GIF dhe vendndodhjen tuaj, mund të zgjidhni edhe muzikë.
Kur të shikoni një “Story” që ka muzikë, një “sticker” i vogël do të tregojë titullin e këngës, artistin dhe albumin.
Aktualisht, këtë opsion e kanë vetëm përdoruesit e Instagramit në Australi, Zelandën e Re, Francë, Gjermani, Suedi, Mbretërinë e Bashkuar dhe Shtetet e Bashkuara të Amerikës, transmeton TCH.
Së shpejti do të shtohen në listë edhe vende të tjera.
>
Index:<611>
Title:<https://www.koha.net/tech/102189/si-te-karikoni-telefonin-qe-te-zgjase-bateria/>
Content:<
Po, bateritë e telefonave tanë celularë nuk janë të mira sepse mezi zgjasin një ditë. Por për këtë e kemi fajin pjesërisht vetë, pasi gjatë gjithë kësaj kohe i kemi karikuar gabim.
Shumë prej nesh janë me idenë që nëse e karikojmë telefonin me periudha të shkurtra, mund t’i shkaktojë dëmtime afatgjata baterisë së tyre, ndaj është më mirë që ta karikosh kur bateria është në fund.
Në fakt, kjo është tërësisht e gabuar.
Një website i kompanisë së baterive Cadex, i quajtur Battery University shpjegon me detaje sesi bateritë prej litiumi në telefonat inteligjentë janë të ndjeshme ndaj versioneve të tyre të ‘stresit’, transmeton tvklan.al. Dhe si njerëzit, stresi i tepruar mund të dëmtojë jetëgjatësinë e tyre.
Nëse dëshironi që ta mbani baterinë e telefonit tuaj në gjendje sa më të mirë dhe ta përdorni atë për një ditë të tërë pa u shqetësuar që do të mbarojë, duhet të ndryshoni disa zakone.
Mos e lini në karikim një moment që bateria është plot
Sipas Battery University, lënia e telefonit në karikim gjatë gjithë kohës pasi është plot, siç ndodh zakonisht natën, e dëmton baterinë në terma afatgjatë.
Një moment që telefoni ka arritur 100 përqind të karikimit, ai merr “impulse energjie” në mënyrë që të vazhdojë ta mbajë baterinë të mbushur 100 përqind. Kjo bën që bateria të jetë në mënyrë konstante në gjendje të lartë stresi dhe tensioni, duke i shkaktuar në vetvete dëmtim.
Në fakt ekspertët këshillojnë që të mos e karikoni asnjëherë 100 përqind telefonin.
Të paktën kur nuk e keni të nevojshme. Sipas Battery University, bateritë që prodhohen sot nuk kanë nevojë që të jenë të mbushura tërësisht, sepse voltazhi i lartë e streson baterinë dhe e dobëson në terma afatgjatë.
Karikojeni sa më shumë të mundeni dhe nëse është e nevojshme vendoseni herë pas here në karikim, por mos e lini asnjëherë të mbushet deri në fund.
Karikojeni telefonin sa herë të mundeni
Mesa duket bateritë e telefonave tanë janë më të ‘lumtura’ kur i karikojmë herë pas here gjatë ditës, e jo kur i lemë në prizë për një kohë të gjatë.
Karikimi i telefonit kur të ketë humbur 10 për qind të baterisë është më e këshillueshmja. Sigurisht kjo mund të jetë diçka jo shumë praktike për një pjesë të madhe të njerëzve, ndaj dhe këshilla më e mirë është që ta karikoni sa herë keni mundësinë.
Kjo jo vetëm që do t’i japë mundësinë baterisë që të zgjasë më shumë, por në vetvete do ta mbajë plot gjatë gjithë ditës.
Mbajeni në temperatura të ulëta
Bateritë e telefonave inteligjentë janë shumë të ndjeshme ndaj të nxehtit, ndaj dhe vetë prodhuesit e tyre këshillojnë që kur e shihni se pajisja është nxehur më shumë sa duhet, të hiqni kasën. Nëse jeni jashtë në diell mbulojeni telefonin, në këtë mënyrë do të mbroni jetëgjatësinë e baterisë.
>
Index:<612>
Title:<https://www.koha.net/tech/102156/manteli-i-padukshmerise-i-harry-potter-me-prane-se-kurre/>
Content:<
Duket se është fantazi e pastër, por manteli që Harry Potter përdorte për t’u bërë i padukshëm është tashmë një hap më pranë realitetit.
Shkencëtarët në Kanada kanë krijuar një objekt që bëhet tërësisht i padukshëm edhe nën dritën natyrale.
Deri më tani pajisje të ngjashme kanë dështuar pasi nuk kanë funksionuar në të gjitha valët e gjatësisë së dritës, transmeton tch.
Por kjo pajisje është e ndryshme nga versionet e kaluara dhe funksionon sepse fshin gjurmët që objektet lënë në valët e dritat që kalojnë përtej saj.
Energjia e disa ngjyrave shpërndahen në disa fibra optike të cilat godasin më pas objektin. E si rezultat i kësaj valë e dritës që mbërrin tek syri i njeriut është saktësisht e njëjta me atë që ndodhet pas objektit.

>
Index:<613>
Title:<https://www.koha.net/tech/102136/instagram-storis-perdoret-2-here-me-shume-se-sa-snapchat/>
Content:<
Instagram ka publikuar se tani tipari i tyre ‘Instagram Storis’ ka 400 milionë përdorues aktivë çdo ditë.
Kjo është dy herë më shumë se numri i njerëzve që e vizitojnë Snapchatin në ditë.
Në ‘Instagram Storis’ përdoruesit mund të vënë foto apo video, të cilat zhduken pas 24 orësh. Ky format fillimisht ishe krijuar nga Snapchat, por Facebook që nga atëherë e ka shtuar atë në shumicën e aplikacioneve të mëdha të saja, përfshirë Instagram, WhatsApp, Facebook e Messenger, transmeton koha.net.
Ky tipar ka qenë një sukses i madh për Instagram. Në vitin 2017 ata kanë pasur 250 milionë përdorues ditor, ndërsa tani plotë 400 milionë përdorues ditor.
>
Index:<614>
Title:<https://www.koha.net/tech/102074/kartat-sd-se-shpejti-me-kapacitet-deri-128-tb/>
Content:<
Kartat SD do të mbajnë së shpejti një kapacitet prej 128 ‘terrabyte’ dhe do të lejojnë një transferim të dhënash deri në 985 ‘megabyte’ për sekondë.
Aktualisht, këto karta mbajnë deri në 2 TB. Në vitin 2016, SanDisk zbuloi një prototip karte prej 1 TB, që do e bënte më të madhen në botë, por ende nuk ka dalë në treg, transmeton tch.
Atëherë SanDisk tha se rritja e kapacitetit është e nevojshme për të mbajtur video 4K.
Karta e re SD do të quhet SD Express. Nuk dihet ende se sa do t’i duhet prodhuesve që të nxjerrin në treg një kartë të tillë.
>
Index:<615>
Title:<https://www.koha.net/metro/102294/inpo-kryetari-i-prishtines-shperfill-debatet-publike-me-qytetare/>
Content:<
Megjithëse autoritetet komunale të Prishtinës kanë ftuar qytetarët në debat të përgjithshëm publik me qytetarë, të premten kryetari Shpend Ahmeti e as zëvendësi i tij Selim Pacolli nuk ka marrë pjesë në të.
Para qytetarëve janë paraqitur disa drejtorë komunalë, derisa Komuna ka bërë një njoftim të shkurtër për debatin në profilin e saj zyrtar në “Facebook’, shkruan sot Koha Ditore.
“Sot u mbajt Diskutimi i Përgjithshëm Publik, ku qytetarët komunikuan drejtpërdrejt me përfaqësuesit e ekzekutivit komunal lidhur me kërkesat që kanë për investime nëpër lagje të ndryshme të Prishtinës, si dhe nëpër fshatra. Me angazhim të tillë të qytetarëve sikur sot, përmes vërejtjeve dhe sugjerimeve, lehtësohet dhe përmirësohet dukshëm puna e Komunës”, thuhet në postim.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<616>
Title:<https://www.koha.net/metro/102284/keto-lagje-ne-prishtine-sot-mbesin-pa-uje/>
Content:<
Kompania Rajonale e Ujësjellësit “Prishtina”, përmes një komunikate njofton konsumatorët e disa lagjeve që sot do të mbesin pa ujë.
Konsumatorët e lagjes “Arbëria”, ndërtesat e Tregtisë në pjesën e poshtme të Komunës së Prishtinës afër hekurudhës si dhe Kazerma “Adem Jashari”, thuhet se gjatë ditës së sotme, 30 qershor 2018 e shtunë, duke filluar nga ora 09:00 – 17:00 , do të kenë ndërprerje të furnizimit me ujë të pijshëm.
“Arsyeja e ndërprerjes së furnizimit me ujë, janë vazhdimësitë e punimeve teknike në sistemin e rrjetit të ujësjellësit, ndërtimi i pusetave. Këto punime teknike po realizohen me qëllim të përmirësimit të vazhdueshëm të infrastrukturës së rrjetit të ujësjellësit dhe kanalizimit”, përfundon njoftimi.
>
Index:<617>
Title:<https://www.koha.net/metro/102222/keto-lagje-neser-mbesin-8-ore-pa-uje/>
Content:<
Kompania Rajonale e Ujësjellësit “Prishtina”, përmes një komunikate njofton konsumatorët e disa lagjeve që nesër do të mbesin pa ujë.
Konsumatorët e lagjes “Arbëria”, ndërtesat e Tregtisë në pjesën e poshtme të Komunës së Prishtinës afër hekurudhës si dhe Kazerma “Adem Jashari”, thuhet se gjatë ditës së nesërme, 30 qershor 2018 e shtunë, duke filluar nga ora 09:00 – 17:00 , do të kenë ndërprerje të furnizimit me ujë të pijshëm.
“Arsyeja e ndërprerjes së furnizimit me ujë, janë vazhdimësitë e punimeve teknike në sistemin e rrjetit të ujësjellësit, ndërtimi i pusetave. Këto punime teknike po realizohen me qëllim të përmirësimit të vazhdueshëm të infrastrukturës së rrjetit të ujësjellësit dhe kanalizimit”, përfundon njoftimi.
>
Index:<618>
Title:<https://www.koha.net/metro/102191/inpo-kryetari-ahmeti-shperfill-debatet-publike-me-qytetare/>
Content:<
Organizata joqeveritare INPO ka reaguar ndaj injorimit, siç thuhet aty, të vazhdueshëm të Kryetarit të Komunës, Shpend Ahmeti, dhe Kuvendit Komunal të Prishtinës për të prezantuar në takimet publike me qytetarë.
“Komuna e Prishtinës, më 29 qershor 2018, ka mbajtur takim të përgjithshëm me qytetarë, në të cilin nuk ka marrë pjesë as kryetari i komunës dhe as anëtarët e Kuvendit Komunal, siç obligohen me ligjet dhe udhëzimet administrative në fuqi për transparencë komunale”, thuhet në reagimin e tyre, transmeton Koha.net.
Tutje, në veçanti përmendet ligji NR. 03/L-040 për Vetëqeverisjen Lokale, respektivisht, neni 68, që obligon komunën që së paku dy herë në vit të mbajë takime publike, në të cilat takime duhet të udhëhiqen nga përfaqësuesit e zgjedhur komunal.
“Rrjedhimisht, përfaqësues të zgjedhur në komunë janë kryetari i komunës dhe anëtarët e kuvendit. Në asnjë dispozitë të këtij ligji, nuk parashihet që të emëruarit politik, respektivisht drejtorët e drejtorive të mbajnë takimet publike, pasi që ata nuk janë përfaqësues të zgjedhur nga vota e qytetarëve. Tutje, sipas nenit 7, të UA (MAPL) Nr.01/2015 për Transparencë në Komuna, kryetari i komunës ka për obligim të organizoj takime më qytetarë me qëllim të informimit të drejtpërdrejtë me problemet me të cilat ballafaqohen qytetarët, si dhe të dëgjoj propozimet e tyre për zgjidhjen e çështjeve të ngritura, e që janë kompetencë e ekzekutivit të komunës. Gjithashtu, edhe statuti i komunës e obligon kryetarin që t`i udhëheq takimet publike me qytetarë”, thuhet tutje në reagim.
INPO përmend se në bazë të monitorimit sistematik të komunës së Prishtinës, ka vërejtur se kryetari i komunës nuk merr pjesë në takime me qytetarë. Për më tepër, thuhet aty, nuk e delegon as nënkryetarin e komunës, gjë të cilën e parasheh ligji.
“Ky injorim i kryetarit të komunës ndaj qytetarëve të Prishtinës bie ndesh me praktikat e qeverisjes së mirë, transparencën dhe llogaridhënien para qytetarëve, pasi që kryetari Shpend Ahmeti, mandatin për të qeverisur më komunën e ka fituar nga qytetarët dhe ndaj tyre duhet të jetë llogaridhënës. INPO-ja, ia rikujton kryetarit Ahmeti, se sipas “Indeksit të Kënaqëshmërisë së qytetarëve më Shërbime Komunale në Prishtinë 2018”, se 62.9% e qytetarëve janë shprehur të painformuar për ndonjë takim publik apo takime tjera të organizuara. Prandaj, INPO, i bën thirrje kryetarit Shpend Ahmeti, që t`i zbatoj të gjitha obligimet ligjore për të vendosur komunikim të drejtpërdrejtë më qytetarët si dhe të jetë llogaridhënës para tyre. Ky grant është financuar nga projekti Promovimi i Shoqërisë Demokratike (DSP) – financuar nga Agjencia Zvicerane për Zhvillim dhe Bashkëpunim (SDC) dhe Ministria e Punëve të Jashtme e Danimarkës (DANIDA) dhe menaxhuar nga Fondacioni Kosovar për Shoqëri Civile (KSCF)”, përfundon reagimi i INPO-s.
>
Index:<619>
Title:<https://www.koha.net/metro/102182/mzhe-ja-i-jep-te-drejte-komunes-se-prishtines-ne-lidhje-me-ndermarrjen-banesore/>
Content:<
Ministria e Zhvillimit Ekonomik me një opinion ligjor i ka thënë të drejtë Komunës së Prishtinë në raport me paqartësitë e krijuara në Ndërmarrjen Publike Banesore.
MZHE-ja ka sqaruar se është i ligjshëm emërimi Hajdar Hoxhës si ushtrues i detyrës së Kryeshefit Ekzekutiv në këtë Ndërmarrje nga ana e Komunës dhe se Nexhat Kryeziu nuk mund të ushtrojë këtë detyrë pasi i ka skaduar mandati i caktuar me ligj.
“Tashme edhe zyrtarisht konfirmohet se Nexhat Kryeziu eshte kryeshef i jashteligjshem”, ka shkruar Dren Kukaj, aksionar i Komunës në NPB.
Aksionari i Komunës së Prishtinës në këtë ndërmarrje, Dren Kukaj, anëtar i PSD-së, bashkë me të emëruarin U.D. i kryeshefit nga komisioni i aksionarëve, Hajdar Hoxha, nuk janë lejuar të futen në objektin e NPB-së, raporton KTV.
Këtë veprim të Kukajt, asamblisti i VV-së, Egzon Azemi, po ashtu aksionar komunal në ndërmarrje, e ka quajtur tentim për “okupim të ndërmarrjes” me sigurim privat.
Ai ka akuzuar ish-bashkëpartiakun e tij se po do të rehatojë Hoxhën në postin e kryeshefit me falsifikim të dokumenteve e vulave.




>
Index:<620>
Title:<https://www.koha.net/metro/102093/disa-pjese-te-prishtines-sot-mbesin-pa-uje/>
Content:<
Kompania Rajonale e Ujësjellësit ”Prishtina”, njofton konsumatorët e zonave të cilat furnizohen me ujë të pijshëm nga sistemi i Batllavës se të premten duke filluar nga 08:00 deri në orën 18:00, do të kenë mungesë të furnizimit me ujë të pijshëm.
Me këtë rast do të ndërpritet pompimi nga Stacioni i Pompave në Batllavë dhe nuk do të punohet edhe me Fabrikën e Përpunimit të ujit në Batllavë, gjegjësit Albanik.
“Kjo ndërprerje e trajtimit dhe furnizimit me ujë të pijshëm bëhet me qëllim të krijimit të kushteve të punës për kontraktor në ndërrimin e valvolave në hyrje dhe dalje të Stacionit të Pompave në Batllavë, projekt ky në kuadër të investimeve kapitale që po bënë Ujësjellësi i Prishtinës, në ndërrimin e aseteve të ndjeshme që kanë të bëjnë me sigurimin e furnizimit me ujë. Zonat, që do të mbesin pa ujë të pijshëm gjatë ditës së nesërme, qyteti i Podujevës me fshatra përreth( përjashtim bëjnë zonat që furnizohen me ujë nga Puset e Peranit), të gjitha fshatrat përgjatë gypit magjistral Albanik-Prishtinë, Lagjja “Kodra e Trimave” në Prishtinë dhe lagjja “Arbëria”, me zona të tjera përreth saj, në Prishtinë", ka njoftuar KRU "Prishtina".
>
Index:<621>
Title:<https://www.koha.net/metro/102083/nga-raportimet-online-komuna-e-prishtines-mbyll-33-nga-119-gropa/>
Content:<
Brenda një viti, qytetarët e Prishtinës kanë raportuar 119 gropa në platformën online “ndreqe.com”, të menaxhuar nga organizata joqeveritare “Demokraci Plus”. Por autoritetet komunale deri tashti kanë mbyllur vetëm 33 gropa.
Këtë gjë e ka konfirmuar për “Kohën Ditore” Jetmir Bakija, nga ekipi menaxhues i Platformës “ndreqe.com”, e cila është mundësuar nga organizata joqeveritare “Demokracia Plus”. Përmes saj synohet raportimi dhe përmirësimi i së paku gjashtë llojeve të shërbimeve publike komunale, në mesin e të cilave është edhe ajo për gropat në rrugë, shkruan sot Koha Ditore.
Bakija ka bërë të ditur se numri i këtyre rasteve është raportuar gjatë një viti (nga pranvera e vitit të kaluar, deri tash), ndërsa në këtë grup përfshihen edhe pusetat e ujit.
Por sipas tij në vetëm 33 raste ka intervenuar Komuna e Prishtinës, duke sanuar këto gropa, në vendet e raportuara nga qytetarët.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<622>
Title:<https://www.koha.net/metro/101685/kuvendari-i-vv-se-akuzohet-per-kercenim-ndaj-zyrtares-komunale/>
Content:<
Përplasjet ndërmjet grupit të Vetëvendosjes dhe atij të PSD-së kanë vazhduar edhe të martën në ambientet e Kuvendit Komunal të Prishtinës.
Nëpërmjet një komunikate për media, Komuna ka bërë të ditur se zyrtarja nga Drejtoria për Investime Kapitale dhe Menaxhim të Kontratave, Irfete Zejneli, është kërcënuar nga një grup qytetarësh të udhëhequr nga anëtari i Vetëvendosjes në Kuvendin Komunal, Eman Rrahmani, shkruan sot “Koha Ditore”.
“Ky i fundit dje ka dërguar kërkesë për takim në e-mail të drejtorisë, ku ka kërkuar takim lidhur për rregullimin e rrugës ‘Elena Gjika’ në ‘Kodrën e Trimave’”, ka bërë të ditur komunikata e Komunës. Më tej, në komunikatë është publikuar përgjigjja e znj. Zejneli në adresë të banorëve të rrugës.
“Të nderuar, banorët e kësaj rruge janë të mirëseardhur, Ne do t&#39;i mirëpresim në ora 10 dhe do t&#39;iu shpjegomë se si qëndron çështja dhe nëse kemi mundësi më ndihmën e tyre me dëshirë do të bëjmë zgjidhje, për ndërtimin e kësaj rruge”, thuhet në përgjigjen e zyrtares komunale... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<623>
Title:<https://www.koha.net/metro/101674/asamblisti-i-vv-se-shpend-ahmeti-nuk-ec-vete-duhet-shtyre/>
Content:<
Eman Rrahmani, asamblist i Lëvizjes Vetëvendosje në Asamblenë e Komunës së Prishtinës, në emisionin “Interaktiv” të KTV-së, ka mohuar akuzat e Komunës se sot ka kërcënuar një zyrtare, derisa ka kritikuar Shpend Ahmetin për moszbatimin e 100 pikave të planprogramit me të cilin kishte fituar mandatin e dytë në Prishtinë.
Asamblisti ka akuzuar Ahmetin se nuk ka nisur asnjë projekt të ri. Sipas tij, pas dore i kanë mbetur edhe projektet e nisura më parë.
“Nuk ka asnjë projekt të ri, as edhe projektet e vjetra nuk janë duke vazhduar. Ne kërkojmë që në qeverisje të kemi përgjegjësinë që procesi i krijuar për katër vite të vazhdojë”, ka thënë Rrahmani.
“Ai nuk ec vetë pa ia bërë një shtyrje. Jo, nuk ec vetë. Ne kërkojmë të zbatohet programi 100 pikësh. Asnjë pikë nuk ka filluar të zbatohet. 100 pikëshi është obligim që të zbatohet me përpikëri. Ne po kërkojmë çdo ditë që të realizohen këto premtime. Ai po i transferon planet te subjektet tjera”, ka thënë Rrahmani që ka mohuar se VV-ja po kritikon vetëm Ahmetin.
“VV-ja nuk punon kundër Ahmetit. E rëndësishme është që qytetarët të jenë të kënaqur me punën e Komunës”, ka thënë ai.
Duke folur për takimin me qytetarët për të cilin Komuna e ka akuzuar se ka kërcënuar zyrtaren, Rrahmani ka thënë se ishte i ftuar në takim së bashku me banorët e rrugës “Elena Gjika” të Kodrës së Trimave.
“E marta është ditë takimi me palë dhe një ditë më herët kemi njoftuar të gjithë përgjegjësit. Kam qenë i ftuar për takim, unë falënderoj qytetarët e Kodrës së Trimave dhe për sjelljen e tyre qytetare që ka qenë për rregullimin e rrugës që po vonohet nga Shpend Ahmeti tash e pesë vjet. Deklarimet se ka pasur kërcënime dhe hyrje me dhunë janë qesharake”, ka sqaruar Rrahmani.
“Kam shkuar pesë minuta para se të shkojnë banorët, kanë qenë rreth 30 veta. Na priste zyrtarja. Ajo nuk është që na ka mirëpriti, por e dimë se ajo nuk e ka fuqinë për të marrë vendime. Ne kemi dashur ta takojmë drejtorin për investime kapitale, Gëzim Mehmetaj, por ai ka ikur dhe nuk ka dashur t’i takojë qytetarët. Ka dalë një zyrtare e tij. Zyra nuk i zë 30 vetë, kemi hyrë pesë apo gjashtë veta. Nuk ka pasur debat të nxehtë. Ne insistonim që të vinte drejtori. Nuk ka pasur ngritje zëri nga asnjëri qytetar. Është e turpshme ajo çfarë thotë Komuna e Prishtinës”, ka thënë veç të tjerash ai.
>
Index:<624>
Title:<https://www.koha.net/metro/101648/inpo-komuna-e-prishtines-cenon-miratimin-e-kornizes-afatmesme/>
Content:<
Organizata INPO ka reaguar ndaj punës së komunës së Prishtinës, duke thënë se janë neglizhentë dhe të papërgjegjshëm.
Ata kanë reaguar respektivisht ndaj punës së kryetarit të komunës dhe kuvendit komunal, në zbatimin e obligimeve ligjore për planifikimin e politikave fiskale dhe financiare të komunës.
“Kuvendi Komunal i Prishtinës ka vetëm edhe tri (3) ditë kohë për të miratuar Kornizën Afatmesme të Shpenzimeve (KASH) 2019-2021, ndërsa Komiteti për Politikë dhe Financa ende nuk e ka pranuar draftin e saj për ta shqyrtuar sikurse obligohet me Ligjin për Vetëqeverisje Lokale. Madje, drafti i kësaj kornize nuk është hedhur fare në diskutim publik”, thuhet në kumtesë.
Sipas ligjeve në fuqi dhe Qarkores Buxhetore 2019/01 të Ministrisë së Financave, komunat janë të obliguara deri më 30 qershor të miratojnë KASH-in, i cili është një ndër dokumentet më strategjike të komunës. Ai përmban parashikimet reale të politikave fiskale dhe financiare dhe objektivat zhvillimore për tre (3) vitet e ardhshme.
“Mbledhja e Kuvendit të Prishtinës për miratimin e këtij dokumenti ende nuk është thirrur nga kryesuesi i Kuvendit edhe pse tashmë të gjitha afatet ligjore janë shkelur. Gjithashtu, Kuvendi ka dështuar të zbatojë edhe planin e vet të punës për vitin 2018, në të cilin është paraparë që ky dokument të shqyrtohet në mbledhjen e muajit qershor si dhe të bëhet rishikimi i buxhetit për vitin fiskal aktual”, thuhet më tutje, përcjell KosovaPress.
Sipas INPO-s, kjo nuk është hera e parë që Ekzekutivi i Prishtinës injoron obligimet ligjore në raport me hartimin dhe miratimin e KASH. Në vitin e kaluar komuna ka vepruar në të njëjtën mënyrë duke mos përfillur ligjet në fuqi dhe duke e injoruar në tërësi kuvendin komunal.
Për më tepër, INPO shpreh shqetësim për mos zbatimin e parimeve të transparencës dhe përfshirjes së qytetarëve në hartimin e këtij dokumenti. Sipas ligjeve në fuqi, komuna është dashur që gjatë muajit qershor të mbajë takime publike me qytetarë dhe grupe të tjera të interesit për të marrë komentet dhe propozimet e tyre rreth këtij dokumenti.
INPO vlerëson se kjo papërgjegjshmëri e organeve komunale cenon rëndë sundimin e ligjit në komunë dhe zbatimin e parimeve të qeverisjes së mirë dhe kërkon nga Ministria e Administrimit të Pushtetit Lokal që të ndërmarrë masat e nevojshme për të siguruar zbatimin e ligjeve dhe kërkon nga përfaqësuesit e organeve komunale të përmbushin detyrat dhe obligimet e tyre ligjore për përfaqësim të denjë të interesave të qytetarëve në proceset vendimmarrëse.
>
Index:<625>
Title:<https://www.koha.net/metro/101585/komuna-akuzon-asamblistin-e-vv-se-se-kercenoi-zyrtaren-e-komunes/>
Content:<
Komuna e Prishtinës ka thënë se asamblisti i Vetëvendosjes, Eman Rrahmani, sot ka kërcënuar bashkë me një grup të qytetarëve zyrtaren e Drejtorisë për Investime Kapitale dhe Menaxhim të Kontratave.
Sipas njoftimit nga komuna, Rrahmani kishte dërguar kërkesë për takim në e-mail të drejtorisë, lidhur me rregullimin e rrugës “Elena Gjika” në Kodrën e Trimave.
Po ashtu ka publikuar e-mailin, që thotë se ishte përgjigjja nga Zeneli.
“Të nderuar, banorët e kësaj rruge janë të mirë se ardhur, Ne do t&#39;i mirëpresim në ora 10 dhe do t&#39;iu shpjegomë se si qëndron çështja dhe nëse kemi mundësi më ndihmën e tyre me dëshirë do të bëjmë zgjidhje, për ndërtimin e kësaj rruge. Rruga Elena Gjika në Kodrën e Trimave është pjesë e kontratës, Rregullimi i rrugëve "Reshat Maliqi", "27 Nentori" dhe te trafoja si dhe rregullimi i infrastrukturës në rrugët "Aziz Kelmendi", "Malush Kosova" dhe Elena Gjika" me Nr. 616 17 095 521 të dt. 24.10.2017. Operator Ekonomik është Kema Kompani. Në këtë rrugë është planifikuar komplet rregullimi i infrastrukturës , por punimet akoma nuk kanë filluar për shkak se gjysma e rrugës është pronë private. Pa bisedime dhe marrëveshje paraprake me pronarin, na e pa mundëson fillimin e punimeve Pronar i parcelës është Parc.nr.790-35 Sabit Vllasaliu sip=7309m2."
Sipas njoftimit të komunës, sot Rrahmani bashkë me një grup prej 30 vetash kishin bllokuar në zyrë këtë zyrtare dhe e kanë terrorizuar e kërcënuar atë. “Madje, disa prej shoqëruesve të tij kanë hipur mbi tavolina të zyrës, dhe e kanë ofenduar zyrtaren komunale në vazhdimësi”, thuhet në njoftim.
Komuna e Prishtinës thotë se ka hapur rast në Policinë e Kosovës, dhe ka kërkuar nga ta “që t’i ndërmarrin të gjitha masat e duhura dhe t’i nxjerrin para drejtësisë kërcënuesit”.
“Bashkë me Sigurimin e Komunës dhe Policinë e Kosovës, do të mundësojmë zhvillim normal të punës brenda zyrave komunale, dhe nuk do të lejojmë përsëritjen e rasteve të tilla”, thuhet në reagimin e Komunës së Prishtinës.
Pak para këtij reagimi të komunës, asamblisti Rrahmani në Facebook kishte thënë se kryetari i komunës, Shpend Ahmeti, nuk i kishte lejuar hyrjen në kabinetin e tij.
>
Index:<626>
Title:<https://www.koha.net/metro/101582/inpo-komuna-e-prishtines-vazhdon-te-injoroje-obligimet-ligjore/>
Content:<
Organizata INPO reagon ndaj neglizhencës dhe papërgjegjshmërisë së organeve komunale të Prishtinës, respektivisht kryetarit të komunës Shpend Ahmeti dhe kuvendit komunal, në zbatimin e obligimeve ligjore për planifikimin e politikave fiskale dhe financiare të komunës.
INPO thotë se Kuvendi Komunal i Prishtinës ka vetëm edhe tri ditë kohë për të miratuar Kornizën Afatmesme të Shpenzimeve (KASH) 2019-2021, ndërsa Komiteti për Politikë dhe Financa ende nuk e ka pranuar draftin e saj për ta shqyrtuar sikurse obligohet me Ligjin për Vetëqeverisje Lokale. Madje, drafti i kësaj kornize nuk është hedhur fare në diskutim publik.
Sipas ligjeve në fuqi dhe Qarkores Buxhetore 2019/01 të Ministrisë së Financave, INPO thotë se komunat janë të obliguara deri më 30 qershor të miratojnë KASH-in, i cili është një ndër dokumentet më strategjike të komunës. Ai, sipas kësaj organizate, përmban parashikimet reale të politikave fiskale dhe financiare dhe objektivat zhvillimore për tre vitet e ardhshme.
“Mbledhja e Kuvendit të Prishtinës për miratimin e këtij dokumenti ende nuk është thirrur nga kryesuesi i Kuvendit edhe pse tashmë të gjitha afatet ligjore janë shkelur. Gjithashtu, Kuvendi ka dështuar të zbatojë edhe planin e vet të punës për vitin 2018, në të cilin është paraparë që ky dokument të shqyrtohet në mbledhjen e muajit qershor si dhe të bëhet rishikimi i buxhetit për vitin fiskal aktual”, thuhet në reagimin e INPO-s.
Organizata në fjalë thotë se kjo nuk është hera e parë që Ekzekutivi i Prishtinës injoron obligimet ligjore në raport me hartimin dhe miratimin e KASH pasi edhe vitin e kaluar komuna ka vepruar në të njëjtën mënyrë duke mos përfillur ligjet në fuqi dhe duke e injoruar në tërësi kuvendin komunal.
Për më tepër, INPO shpreh shqetësim për mos zbatimin e parimeve të transparencës dhe përfshirjes së qytetarëve në hartimin e këtij dokumenti. Sipas ligjeve në fuqi, komuna është dashur që gjatë muajit qershor të mbajë takime publike me qytetarë dhe grupe të tjera të interesit për të marrë komentet dhe propozimet e tyre rreth këtij dokumenti.
INPO vlerëson se kjo papërgjegjshmëri e organeve komunale cenon rëndë sundimin e ligjit në komunë dhe zbatimin e parimeve të qeverisjes së mirë dhe kërkon nga Ministria e Administrimit të Pushtetit Lokal që të ndërmarrë masat e nevojshme për të siguruar zbatimin e ligjeve dhe kërkon nga përfaqësuesit e organeve komunale të përmbushin detyrat dhe obligimet e tyre ligjore për përfaqësim të denjë të interesave të qytetarëve në proceset vendimmarrëse.
>
Index:<627>
Title:<https://www.koha.net/metro/101576/asamblisti-i-vv-se-akuzon-shpend-ahmetin-se-nuk-e-la-te-hyje-ne-kabinet/>
Content:<
Po shpërfaqen pakënaqësi e përçarje edhe më të mëdha në mes të kryetarit të Prishtinës, Shpend Ahmeti e Lëvizjes Vetëvendosje.
Asambleisti i Vetëvendosjes në Kuvendin e Komunës së Prishtinës, Eman Rrahmani ka thënë se kryetari Shpend Ahmeti ia ndalojë hyrjen në korridorin ku gjendet zyra e tij. Ai ka thënë se kishte ndërmend të takohej me nënkryetarin, Selim Pacolli, e jo më kryetarin.
“Sot Shpend Ahmeti vendosi të me ndaloj hyrjen në Kabineti e tij, duke vendosur sigurimin para hyrjes. Qëllimi ishte të takoj nënkryetarin Selim Pacollin e jo Kryetarin. Përveç që është qesharak ky veprim i tij është edhe i turpshëm në çfarë gjendje ka ardhë”, ka shkruar Rrahmani në rrjetin social Facebook.

>
Index:<628>
Title:<https://www.koha.net/metro/101523/komuna-e-prishtines-akuzon-kryeziun-se-po-mban-jashteligjshem-poziten-e-kryeshefit-te-npb-se/>
Content:<
Drejtori i Pronës në Komunën e Prishtinës, Dren Kukaj, ka thënë se Nexhat Kryeziu po e mban jashtëligjshëm pozitën e Kryeshefit Ekzekutiv të Ndërmarrjes Publike Banesore.
Në një konferencë për media me Hajdar Hoxhën, siç e quan komuna, ushtrues detyre i Kryeshefit Ekzekutiv në NPB, Kukaj ka thënë se Bordi i Drejtorëve në NPB si dhe Kryeshefit Ekzekutiv i ka skaduar mandati.
“Në bazë të opinionit ligjor të lëshuar nga Ministria e Zhvillimit Ekonomik, shprehimisht thuhet se ‘kompetencat e Bordit të Drejtorëve i njihen Komisionit Komunal të Aksionarëve’. Në saje të këtij opinioni kemi gjetur bazën ligjore që ta emërojmë z. Hajdar Hoxha si ushtrues detyre të Kryeshefit Ekzekutiv”, tha ndër të tjera Dren Kukaj. “Një grup njerëzisht në NPB, përkatësisht ish-Kryeshefi Ekzekutiv, Nexhat Kryesiu, dhe ish-anëtari i Bordit të Drejtorëve, Liridon Latifi, po qëndrojnë aty jashtëligjshëm. Bordit të Drejtorëve i ka skaduar mandati në janar të këtij viti, kurse Kryeshefit Ekzekutiv në fund të marsit. Pra, i kemi dy organe, që qëndrojnë pa mandat brenda ndërmarrjes dhe pamundësojnë funksionimin e saj”, tha Kukaj.
Në anën tjetër, Hoxha ka thënë se Inspektorati i Punës ka hedhur poshtë një vendim të fundit të Kryeziut për suspendimin e ish-udhëheqësit të financave, Bashkim Beha. Sipas njoftimit nga Komuna e Prishtinës, Hoxha ka kërkuar ndihmën e Policisë së Kosovës për të ushtruar detyrën e tij.
“Shkelje të tilla po ndodhin për çdo ditë. Sot kemi pranuar edhe një raport nga Inspektorati i Punës, lidhur me suspendimin e ish-udhëheqësit të financave, Bashkim Beha, nga ana e ish-Kryeshefit Ekzekutiv, Nexhat Kryeziut. Inspektorati i Punës hedh poshtë vendimin e Kryeziut, dhe i jep të drejtë z. Beha. Ky vendim përveç tjerash i shkakton pasoja financiare ndërmarrjes, ngase tani duhet ta paguajmë retroaktivisht z. Beha për 4 muaj që nuk ka ushtruar funksionin e tij”, tha Hoxha.
Ditë më parë, në Interaktiv të KTV-së, Kryeziu kishte thënë se Beha kishte bërë incizimet e bisedës së tij me Liridon Latifin, ku dëgjoheshin teksa bisedonin për favorizime të bizneseve.
>
Index:<629>
Title:<https://www.koha.net/metro/101409/rrezohet-nje-shtylle-e-telefonise-ne-lagjen-e-spitalit-askush-smerret-me-te/>
Content:<
Një shtyllë e telefonisë në Lagjen e Spitalit, në fillim të rrugës “Prekazi”, është rrëzuar.
Kjo ka ndodhur pasi që është goditur nga një automjet i rëndë, raporton Koha.net.
Telat e saj janë lidhur me shtyllën në anën tjetër të rrugës, por as pas disa orësh askush nuk ka reaguar për ta heqë atë nga trotuari.

>
Index:<630>
Title:<https://www.koha.net/metro/101390/konfliktin-ne-npb-e-pesojne-punetoret-me-xhirollogari-te-bllokuara-smund-te-marrin-pagat/>
Content:<
Ushtruesi i detyrës së kryeshefit ekzekutiv të Ndërmarrjes Publike Banesore, Hajdar Hoxha rreth orës 6 të mëngjesit të ditës së sotme kishte provuar të futej në këtë ndërmarrje, por të njëjtit nuk i është lejuar hyrja.
Hoxha thotë se si kryeshef ka të drejtë të ketë qasje kur të dojë në ndërmarrjen të cilën e drejton, por që potencon se disa persona jashtëligjshëm nuk po ia lejojnë ushtrimin e detyrës.
Ndërkohë që bëri të ditur se llogaritë bankare të Ndërmarrjes Publike Banesore janë bllokuar dhe nëse atij nuk i lejohet qasja në këtë ndërmarrje, punëtorët nuk do të kenë mundësinë t’i marrin pagat, përcjell Ksp.
“Si kryeshef ekzekutiv ki qasje në një ndërmarrje dhe në pasurinë e ndërmarrjes kurdo dhe kudo, sepse je përgjegjës, atë përgjegjësi nuk ia kam dhënë vetës, por ma ka dhënë aksionari. Përveç asaj përgjegjësie, unë kam përgjegjësi edhe të tjera, siç është bllokimi i llogarive bankare që tashmë i ka ndodhur z.Kryeziu. Momentalisht llogaritë bankare të gjitha janë të bllokuara, rrogat ende nuk ka ardhur koha me i marrë po sigurisht nuk do të mund t’i marrin se llogaritë janë të bllokuara. Deklarimi i TVSH-së i muajit maj në ligjin për taksa bëhet deri më datën 20 të muajit vijues, rrjedhimisht TVSH e muajit maj nuk ka arritur të paguhet, për shkak të gjendjes së krijuar. E theksova dëmet kanë ndodhur dhe po vazhdojnë të ndodhin”, tha ai.
Ai tha se në momentin që do t’i mundësohet qasja në Ndërmarrje do të procedojë me paga. Hoxha në orët e hershme të mëngjesit kishte tentuar të futej në Ndërmarrjen Publike Banesore, ku për më tepër ai kishte kontraktuar një kompani private të sigurimit.
E këtë veprim të Hoxhës, e arsyeton aksionari i Ndërmarrjes Publike banesore Dren Kukaj, i cili thotë se më herët kanë kontaktuar Policinë e Kosovës, por që nuk i kanë ofruar asistencë.
“Sot në orët e hershme të mëngjesit, kryeshefi ekzekutiv ka kontraktuar një kompani private të sigurimit ashtu që t’ia mundësojë hyrjen që deri më tash nuk i është mundësuar në Ndërmarrjen Publike Banesore. Më pastaj është njoftuar policia e me kërkesë të së cilës ne kemi qëndruar pranë zyrave të prokurorit të shtetit ku realisht nuk na është thënë asgjë, vetëm se është pezulluar puna aty. Për një arsye të vetme, sepse nuk duam të shkaktojmë tollovi, nuk duam të shkaktojmë skena. Ne aty kemi problem vetëm me disa persona që qëndrojnë jashtëligjshëm”, tha Kukaj.
Ai bëri të ditur se ditëve në vijim do të bëjnë përpjekje përsëri që të vendosin kontroll mbi këtë ndërmarrje. Ndërsa sa i përket bllokimit të xhirollogarive të NPB-së, Kukaj tha se institucionet financiare janë njoftuar se autorizimi financiar të kalojë nga Nexhat Kryeziu te Hajdar Hoxha.
“Sa i përket xhirollogarive, të gjitha institucionet financiare përkatësisht gjashtë bankat komerciale ku ka xhirollogari NPB-ja janë vënë në dijeni të vendimeve tona ku kërkohet që autorizimet financiare të kalojnë nga Nexhat Kryeziu te Hajdar Hoxha. Ata janë vënë në dijeni të këtyre ndryshimeve dhe rrjedhimisht i kanë bllokuar xhirollogaritë derisa kjo çështje të adresohet siç duhet”, tha Kukaj.
Ai bëri të ditur se ka iniciuar një ftesë për një mbledhje të komisionit komunal të aksionarëve për të parë mundësinë e daljes nga kjo gjendje në të cilën është NPB. Po ashtu, ai potencoi se kjo që ata po kërkojnë nuk ka të bëjë me aspektet partiake, por që po kërkojnë që NPB të ketë organe menaxhuese të zgjedhura sipas ligjit dhe sipas meritës.
>
Index:<631>
Title:<https://www.koha.net/metro/101385/azemi-i-vv-se-drejtoret-e-shpend-ahmetit-po-falsifikojne-dokumente/>
Content:<
Anëtari i Kuvendit Komunal të Prishtinës nga Lëvizja Vetëvendosje dhe aksionari i Ndërmarrjes Publike Banesore, Egzon Azemi, mbajti konferencë për media për të paraqitur, siç tha, shkeljet drastike që po ndodhin nga njerëzit e Kryetarit të Komunës së Prishtinës, Shpend Ahmeti.
Sipas Azemit, shkeljet lidhen me falsifikimin e dokumenteve zyrtare dhe vulave zyrtare, keqpërdorimin e detyrës zyrtare dhe së fundi, sot në orët e para të mëngjesit, edhe një tentativë për vetëgjyqësi karshi Ndërmarrjes Publike Banesore.
“Edhe pse për vetëgjyqësi kemi dëgjuar vetëm nga histori të vjetra, sot po këtë fenomen tentuan ta aktualizojnë anëtarët e PSD-së së Shpend Ahmetit, të cilët duke shkelur çdo ligj dhe me forcë tentuan ta marrin kontrollin e kësaj ndërmarrje. Sot drejtori i Shpend Ahmetit, në Drejtorinë e Pronës, së bashku me asamblistin që ka konflikt interesi në NPB-në, Bashkim Beha, dhe anëtarit tjetër të tyre Hajdar Hoxha, me rreth 8 persona të sigurimit privat, pas orës 05:00 të mëngjesit tentuan ta okupojnë këtë Ndërmarrje, por falë rezistencës se punëtorëve të cilët e njoftuan menjëherë Policinë, kjo Ndërmarrje është ende publike”, tha Azemi.

Ai gjithashtu theksoi edhe faktin se Kuvendi Komunal i Prishtinës ka shkarkuar aksionarin e PSD-së, pikërisht për shkak të shkeljeve të vërtetuara edhe nga Ministria e Zhvillimit Ekonomik, mirëpo ata kanë hyrë aq thellë sa që tash po falsifikojnë dokumente të cilat po i vulosin me vula të drejtorive të Komunës vetëm e vetëm për ta mashtruar opinionin publik.
“Ndërmarrjet publike, sipas ligjit, janë pronë e Kuvendit Komunal, andaj ky insistim i pakuptimtë që paligjshëm ta okupojnë NPB-në, nuk ka çfarë të jetë tjetër veçse dëshmi e borxheve të PSD-së ndaj shumë biznesmenëve që disi duhen larë”, ka thënë Azemi.
“Ne, në asnjë mënyrë nuk do lejojmë rikthimin e NPB-së buzë falimentimit dhe në shërbim të interesave private ashtu siç kanë tentuar të bëjnë edhe në disa ndërmarrje tjera. Ndërmarrja Publike Banesore është dhe duhet të jetë në shërbim të qytetarëve dhe duhet të vazhdojë projektet e saj që janë në dobi të qytetit tonë. Ne nuk do të lejojmë që këtë ndërmarrje ta kthejnë në shërbim të miqve të Shpend Ahmetit”, deklaroi më tej ai.
“I bëjmë thirrje të gjitha institucioneve publike që të vazhdojnë bashkëpunimin e tyre me menaxhmentin valid të NPB-së, në mënyrë që projektet në dobi të qytetarëve, që kanë filluar për herë të parë që nga pas lufta si renovimi i banesave kolektive dhe mirëmbajtja e tyre, të vazhdojnë sepse nga këto projekte përfitojnë direkt të gjithë qytetarët e Prishtinës”, theksoi në fund asamblisti i Vetëvendosjes, Egzon Azemi.
>
Index:<632>
Title:<https://www.koha.net/metro/101303/dren-kukaj-thote-se-hajdar-hoxhes-iu-ndalua-hyrja-ne-npb/>
Content:<
Po vazhdojnë përplasjet në mes të Lëvizjes Vetëvendosje (VV) dhe Partisë Socialdemokrate (PSD) për Ndërmarrjen Publike Banesore në Prishtinë.
Ushtruesit të detyrës së Kryeshefit Ekzekutiv, Hajdar Hoxha, i është ndaluar hyrja në këtë ndërmarrje, thotë Drejtori i Pronës dhe anëtari i komisionit të aksionarëve të NPB, Dren Kukaj, i cili nga Vetëvendosje, kaloi në partinë që tani udhëhiqet nga i pari i Prishtinës, Shpend Ahmeti.
“Sot, ushtruesit të detyrës së Kryeshefit Ekzekutiv, Hajdar Hoxha i është ndaluar hyrja në Ndërmarrjen Publike Banesore. Kjo ngjau për shkak se aktivistë të punësuar të VV-së në këtë ndërmarrje ishin organizuar t’ia garantojnë qëndrimin e jashtëligjshëm Nexhat Kryeziut (Kujto: protagonistin e skandalit ala pronto për ndarjen e lokaleve). Çuditërisht atyre në ndihmë i erdhi edhe Policia e Kosovës. Pra, drejtorin e jashtëligjshëm që e dëgj”, ka shkruar ai.
Dokumentet të cilat i ka bashkangjitur Dren Kukaj:

>
Index:<633>
Title:<https://www.koha.net/metro/101268/makinat-e-renda-per-ndertimin-e-kanalizimit-shqetesojne-banoret-e-rruges-fehmi-agani-ne-prishtine/>
Content:<
Fatmir Dedi, banor i objekteve kolektive buzë rrugës “Fehmi Agani” në Prishtinë, është përballur me një situatë të pazakontë në fundjavë.
“Kur fillon të lëvizë cilindri (ruli) brenda në banesë bëhet tërmet”, ka thënë ai, dhe shton se i është dëmtuar një pjesë e pajisjeve në banesë, në momentin që abazhuri kishte rënë nga tavani, teksa në njërën nga dhomat është plasaritur tavani, shkruan sot “Koha Ditore”.
Gëzim Mehmeti, drejtor i Investimeve Kapitale në Komunë ka thënë se objektet përbri rrugës “Fehmi Agani” janë goxha të vjetra dhe nuk kanë stabilitet të madh.
Ndërsa, pas kërkesës së banorëve, ai ka thënë se Komuna e ndaluar për disa ditë përdorimin e automjeteve me peshë më të madhe.
Por ai ka shtuar se në këtë rrugë kanali për ujërat fekale është dashur të jetë në thellësi prej katër metrash, qç e ka imponuar gjendja në teren. Prandaj, ai vend duhet të ngjeshet mirë, sepse rrezikon që toka të flejë dhe kjo duhet të evitohet derisa atestet të na sigurojnë se ngjeshmëria është arritur mjaftueshëm, ka thënë Mehmeti... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<634>
Title:<https://www.koha.net/metro/101141/ne-keqekolle-balte-dimrit-e-pluhur-veres-komuna-ska-para-sivjet/>
Content:<
Vetëm një kilometër e gjysmë është gjatësia e rrugës së pashtruar në fshatin Keqekollë të Prishtinës.
Por rëndësia e saj është e madhe për banorët e mbetur në këtë fshat.
Rruga e pashtruar e në gjendje të keqe që kalon në lagjet Osmani e Isufi lidhet edhe me rrugën për Mramor.
Banorët thonë se kanë bërë dhjetëra kërkesa për lidhjen me këtë rrugë.
Në gjendje më të keqe është veçmas një pjesë malore e rrugës që çon në këto dy lagje.
Madje për rrafshimin e saj banorët thonë se janë detyruar të paguajnë kompani private.
Me gjithë vështirësitë, banorët janë të vendosur të mos e lëshojnë fshatin e tyre, por kërkojnë investime nga Komuna e Prishtinës.
Në Komunën e Prishtinës, thonë se e kanë projektin për këtë rrugë, por realizimi i tij nuk është pjesë e buxhetit të sivjetmë.
Banorët ankohen se komuna, shpeshherë, ka bërë investime në pjesë e fshatra të pabanuara, duke lënë anash lagjet e fshatrat me banorë rezidentë.
>
Index:<635>
Title:<https://www.koha.net/metro/101112/prishtina-planifikon-ta-ktheje-pronesine-e-kuzhines-qendrore/>
Content:<
Kuzhina Qendrore aktualisht është duke përgatitur ushqim për rreth 13 çerdhe publike në kryeqytet.
Shefja e kësaj kuzhine thotë se ushqimi është i freskët dhe çdo ditë furnizohen me produkte, raporton KTV.
Sipas saj, nëse do të shtohej numri i punëtorëve, kuzhina do të kishte kapacitet të furnizojë edhe çerdhet private.
Në Komunën e Prishtinës planifikojnë që Kuzhinën Qendrore ta shndërrojnë në ndërmarrje komunale.
Ideja e kryetarit, Shpend Ahmeti, ka qenë që edhe çerdhet private të furnizohen me ushqim nga Kuzhina Qendrore.
Në Prishtinë, aktualisht funksionojnë mbi 40 çerdhe publike e private.
>
Index:<636>
Title:<https://www.koha.net/metro/101021/vazhdon-mosfurnizimi-me-uje-ne-disa-lagje-te-prishtines/>
Content:<
Kompania Rajonale e Ujësjellësit “Prishtina” përmes një komunikate për media kishte njoftuar se për tetë orë sot do të kishte ndërprerje të furnizimit me ujë të pijshëm në disa lagje të Prishtinës.
“KUR Prishtina” kishte thënë se ndërprerja e ujit do të jetë nga ora 09:00-17:00, megjithatë ende nuk ka furnizim në disa lagje të Prishtinës, kur ka kaluar një orë me tepër se që ishte paralajmëruar.
Koha.net ka provuar të kontaktojë me kompaninë Rajonale të Ujësjellësit “Prishtina” por zëdhënësja Arjeta Mjeku ka qenë e paqasshme.

Sot disa lagje në Prishtinë pa ujë

Pa ujë, për shkak të punimeve teknike, kanë mbetur lagjet “Dardania”, “Lakrishte”, “Kalabria” si dhe rruga “Luan Haradinaj” në Pejton.
>
Index:<637>
Title:<https://www.koha.net/metro/101011/hyn-ne-fuqi-ligji-per-prishtinen-nushi-emerohet-nenkryetar/>
Content:<
Kryetari i Prishtinës, Shpend Ahmeti, në faqen e tij zyrtare në Facebook ka bërë të ditur se qysh nga dita e djeshme Ligji për Prishtinën ka hyrë në fuqi.
“Dje ka hyrë në fuqi Ligji për Prishtinën. Pjesë të ndryshme do të zbatohen sipas planeve që do ti dakordojmë me ministrinë”, ka shkruar kryetari Ahmeti.
Ahmeti, po ashtu, ka treguar se Muhedin Nushi është emëruar nënkryetar i Komunës së Prishtinës.
“Drejtori reformator i Administratës, Muhedin Nushi është emëruar nënkryetar i Komunës tonë. Suksese Muhdedin!”, ka shkruar Ahmeti.
Kujtojmë se më 17 maj të këtij viti është miratuar Ligji për Prishtinën në Kuvendin e Kosovës me 66 vota pro, nga gjithsej 67 deputetë sa kanë marrë pjesë në votim.
>
Index:<638>
Title:<https://www.koha.net/metro/100979/banoret-e-lagjes-qendresa-ne-hall-nga-vershimet-kerkojne-investime-nga-komuna-e-prishtines/>
Content:<
Vërshimet si këto të së shtunës së kaluar janë të shpeshta për banorët e rrugës “Rilindja” dhe rrugicave përreth saj, në lagjen Qëndresa në kryeqytet.
Mungesa e një rrjeti të veçantë për ujërat atmosferikë po shkakton probleme edhe brenda shtëpive e bizneseve, raporton emisioni 038 në KTV.
Ngarkimi i rrjetit të kanalizimit të ujërave të zeza – në raste të tilla – shpesh bën që ai t’i kthejë ujërat brenda shtëpive.
Banorët e fajësojnë Komunën e Prishtinës për mosinvestime në këtë lagje, përkundër shumëfishimit të pagesës së tatimit në pronë.
Artan Krasniqi, Banor i lagjes “Qëndresa”, thotë se vërshimet e shpeshta i kanë shkaktuar dëme në inventar, në katin përdhese të shtëpisë.
Nga shiu i javës që shkoi pësuan edhe një furrë buke dhe biznese të tjera në lagje, pronarët e të cilave kërkojnë hapjen e gypave nga ujësjellësi dhe investime nga komuna.
Në Ujësjellësin Rajonal “Prishtina” thonë se kanë intervenuar disa herë në këtë pjesë por problemi qëndron te përzierja e ujërave të zeza me ata atmosferikë – për ndarjen e të cilëve duhet të investojë komuna, transmeton koha.net.
Në Komunën e Prishtinës pohojnë se problemi qëndron te ndërtimi i shpejtë i lagjes në të kaluarën – një pjesë e së cilës është bërë pa leje.
Sipas drejtorit të Investimeve Kapitale, Gëzim Mehmeti, komuna do të shohë mundësitë buxhetore për investime në rrjetin e ujërave atmosferikë dhe atyre të zeza.
>
Index:<639>
Title:<https://www.koha.net/kosove/102861/ne-ndermarrjen-tregu-dyshohet-per-asgjesim-te-pasqyrave-financiare/>
Content:<
Kryeshefi ekzekutiv i ndërmarrjes “Tregu”, Avdyl Jerliu, ka shfaqur mëdyshje për asgjësim të qëllimshëm të të dhënave financiare të kompanisë nga ana e një arkëtari, i cili tashmë nuk punon në këtë ndërmarrje.
Sipas tij, tre punëtorë tashmë përballen me organet e drejtësisë për keqpërdorimin e aseteve. Ai thotë se për keqpërdorimet që kanë ndodhur në këtë ndërmarrje kanë paraqitur rastin në polici, shkruan sot “Koha Ditore”.
“Është fshirë data baza e të dhënave të ndërmarrjes. Kanë qenë shënimet në lidhje me inkasimet, borxhet dhe shënimet tjera megjithëse ne kemi një pjesë të shënimeve në letër mirëpo ato tjerat janë fshirë. Përgjegjësi i klientelës thirret se i ka krijuar vet dokumentet dhe arsyetohet se i ka marr me flesh dhe për çështje personale i ka marr me veti ngase ka konsideruar se nuk duhet t’i lë aty. Dhe thotë se kur ka dashur t’i kthej të dhënat atij i është korruptuar fajlli dhe të gjitha të dhënat në fleshin e tij (usb) i janë fshirë. Tash nuk kemi me çka mu marr se e kanë fshi e kanë qit kompjuterin në zero. Po ne kemi lajmëruar rastin në polici për ato keqpërdorime dhe i ka marr policia dhe çfarë ka bërë policia më nuk është pjesë e jona”, ka thënë ai.
Ai thotë të kenë shpallur një konkurs të ri për pranimin e 8 punëtorëve dhe se do të fillojnë me funksionalizimin e ndërmarrjes.
“Ne nuk i kemi larguar asnjë punëtor atyre u është skaduar kontrata. Sepse kaq ka qenë marrëveshja dhe pjesën tjetër duhet t’i nënshtrohesh konkursit si të gjithë të tjerët janë të barabartë të marrin pjesë në konkurs dhe se kjo është rregull ligjore. Ata që kanë probleme me ligjin duhet të sqarohen me organet e drejtësisë. Tash për momentin nuk kemi punëtorë”, ka thënë ai... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<640>
Title:<https://www.koha.net/kosove/102860/avaria-e-vjetme-zvarrit-perfundimin-e-objektit-shkollor-ne-peje/>
Content:<
Shpërthimi i një gypi uji dhe rrëshqitja e dheut nga të cilat vjet ka pësuar dëme themeli i objektit të shkollës së muzikës, kanë zvarritur punimet, ndaj ato parashihen të mbarojnë më 2020.
Deri tash kanë përfunduar vetëm punët e vrazhda të objektit dykatësh dhe këtë muaj pritet fillimi i fazës së dytë të punimeve, për të cilat është përzgjedhur operatori, shkruan sot “Koha Ditore”.
“E kemi shpallur tenderin për fazën e dytë. E kemi përzgjedhur operatorin fitues dhe jemi në proces të nënshkrimit të kontratës. Vlera e kontraktuar është diku rreth 600 mijë euro”, thotë menaxheri i Zyrës komunale të Prokurimit, Xhemë Berisha, për këtë projekt të financuar nga arka komunale, i cili sipas dinamikës parashihet të përfundojë në fund të dhjetorit të vitit 2019.
E derisa të ndërtohet objekti, drejtori i Arsimit, Besim Avdimetaj, thotë se nxënësit vazhdojnë mësimin në hapësirat ku janë dhe në momentin kur përfundon objekti i ri barten në shkollën e re. “Në janar të vitit 2020 shpresojmë që do të hapet, por nëse nuk arrijnë të kryhen të gjitha punët në objekt, atëherë gjithsesi do të hapet në shtator të vitit 2020”, thotë Avdimetaj.
Kostoja e lartë e fazës së dytë të këtij projekti sipas tij është për shkak të izolimit special për zërim që duhet ta kenë muret e shkollës, që të mos i pengojnë njëri tjetrit nxënësit kur luajnë në instrumentet muzikore... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<641>
Title:<https://www.koha.net/kosove/102859/komuna-e-klines-nis-identifikimin-e-banesave-komunale/>
Content:<
Komuna e Klinës ka nisur procedurat e identifikimit të pronave të saj banesore, me qëllim që ato t’u jepen pastaj rasteve nevojtare për banim.
Binak Syla, drejtor i Administratës Komunale, tregoi se e ka aktivizuar një komision për identifikimin e banesave komunale.
Sipas tij, saktësisht nuk dihet numri i saktë i banesave që janë pronë e Komunës, por ai shprehet i bindur se sivjet gjithsesi do të kryhet identifikimi i të gjitha banesave që janë pronë komunale, shkruan sot “Koha Ditore”.
Identifikimi i këtyre pronave banesore po kryhet nga Drejtoria për Kadastër, Gjeodezi dhe Pronë.
Drejtoresha e kësaj drejtorie, Njomëza Grabanica, thotë se aktualisht ka stagnuar pak ky proces i identifikimit, pasi, sipas saj, aktualisht punëtori që është duke e kryer atë punë është në pushim mjekësor... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<642>
Title:<https://www.koha.net/kosove/102857/lipjani-vendos-21-kamera-te-sigurise-ne-rruget-kryesore/>
Content:<
Komuna e Lipjanit nga buxheti vetjak, në vlerë prej rreth 35 mijë eurosh, ka nisur instalimin e kamerave të sigurisë brenda qytetit.
Në rrugët më të frekuentuara, si qendra e qytetit, në rrugën “Lidhja e Prizrenit” dhe në rrugët e tjera afërt sheshit “Adem Jashari”, në fazën e parë të këtij projekti do të instalohen gjithsej 21 kamera vëzhguese, shkruan sot “Koha Ditore”.
Ky projekt është hartuar në bashkëpunim me Policinë e Kosovës, Stacioni në Lipjan. Ky projekt ka rrjedhë derisa në këtë qytet gjatë periudhës së fundit kohore është përhapur në masë mjaft të madhe vandalizmi, duke dëmtuar ulëset, ndriçimin publik, shportat për mbeturina etj., andaj Komuna është orientuar edhe në sigurinë dhe mbrojtjen e qytetarëve dhe të hapësirave publike.
Ilir Tasholli, drejtor për Shërbime Publike në Komunën e Lipjanit, ka thënë se vendosja e kamerave të sigurisë parandalon vjedhjet dhe dëmtimet e pasurisë publike brenda qytetit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<643>
Title:<https://www.koha.net/kosove/102855/mungesa-e-konsensusit-mban-peng-postin-e-nenkryetarit-te-kllokotit-per-komunitete/>
Content:<
Pozita e nënkryetarit për komunitete në Komunën e Kllokotit tash 6 muaj nuk është plotësuar, ngase subjektet politike shqiptare nuk kanë arritur të dakordohen për kandidatin i cili do të ushtronte funksionin në këtë pozitë.
Në Kuvendin Komunal ishte propozuar që në këtë pozitë të emërohej Doruntina Rexhepi, e cila i takon subjektit të Partisë Demokratike të Kosovës (PDK), mirëpo ajo nuk kishte marrë vota të mjaftueshme, shkruan sot “Koha Ditore”.
Kurse kandidatja tjetër për pozitën e nënkryetarit të Komunës ishte nga radhët e Nismës Socialdemokrate, Selvije Rexhepi, mirëpo emri i saj ishte larguar si propozim, ngase kishte pasur vërejtje se ajo nuk ishte banore rezidente e Komunës së Kllokotit.
Subjektet politike shqiptare në Kuvendin Komunal të Kllokotit përfaqësohen nga Iniciativa Shqiptare për Kllokot, e cila ka dy këshilltarë komunalë dhe me një këshilltar komunal përfaqësohen PDK-ja, Nisma, si dhe Iniciativa Qytetare në Kllokot, Mogillë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<644>
Title:<https://www.koha.net/kosove/102879/mitrovica-cakton-hapesire-te-posacme-per-shitesit-e-pjeprave/>
Content:<
Bordi i Drejtorëve të Komunës së Mitrovicës i ka dhënë përkrahje të plotë Drejtorisë së Inspekcionit për të vënë rend e rregull në rrugën “Vëllezërit Dragaj”, përkatësisht për të larguar nga kjo rrugë shitësit e mallrave të ndryshme, të cilët po e pengojnë lëvizjen e lirë të qytetarëve.
Duke pas parasysh interesin e bujqve, anëtarët e Bordit u pajtuan që për shitësit e pjeprave, prodhim ky që nuk është shumë i qëndrueshëm dhe mund të prishet shpejtë dhe sezoni i të cilëve zgjat përafërsisht një muaj, të caktohet një lokacion i posaçëm në hapësirën afër xhamisë kryesore në qendër të qytetit.
Pjesa dërrmuese e pikave tjera të rendit të ditës në mbledhjen e Bordit të Drejtorëve ishin nga fushëveprimi i Drejtorisë së financave, e cila kërkoi nga drejtoritë tjera që t’i sjellin sa më shpejt planifikimet buxhetore dhe propozimet për ndryshimet në rregulloret e caktuara.
Ndërkaq, kryetari i Komunës, Agim Bahtiri, kërkoi që të përgatitet një pasqyrë e realizimit të të ardhurave nga tatimet komunale, në mënyrë që të shihet se ku mund të veprohet dhe qytetarët bizneset të lirohen nga tatimet.
Në takim u caktua orientalist edhe orari i dëgjimeve buxhetore për hartimin e buxhetit të komunës për vitin e ardhshëm, si dhe vendos që të shqyrtohet mirë raporti i auditimit të Zyrës së Auditorit Gjeneral, në mënyrë që të jepen vërejtjet, sugjerimet dhe propozimet eventuale lidhur me këtë.
Anëtarët e Bordit u njoftuan edhe me aktivitetin e Organizatës nga Katari për hapjen e bunarëve, për të cilën u tha se deri tash ka hapur 40 sish, por që për shkak se në dy vende, në Bajgorë dhe Bare, ka dalë ujë i yndyrshëm, punimet janë ndërpre derisa të bëhen analizat e ujit.
Po ashtu, në këtë takim u bisedua edhe për dëmet që janë duke i shkaktuar arushat në Shalën e Bajgores dhe për masat që duhet ndërmarrë për evitimin e këtyre dëmeve.
>
Index:<645>
Title:<https://www.koha.net/kosove/102854/ujesjellesi-prishtina-arketon-7-3-milione-euro-borxhe-per-gjysme-viti/>
Content:<
Kompania e Rajonale e Ujësjellësit “Prishtina”, ka bërë të ditur të hënën se për gjashtë muaj të këtij viti ka grumbulluar afro 7.3 milionë euro borxhe.
Zëdhënësja e kësaj kompanie, Arjeta Mjeku-Azizi, ka thënë se borxhi i përgjithshëm i konsumatorëve ndaj KUR “Prishtina” kap vlerën e 39 milionë eurove, shkruan sot “Koha Ditore”.
Ajo ka bërë të ditur se konsumatorët, të cilët nuk do t`i shlyejnë borxhet do të shkyçen dhe do të procedohen në procedurë përmbarimore.
Në këtë kontekst, zëdhënësja Mjeku-Azizi ka thënë se gjendja aktuale e furnizimit me ujë në kryeqytet është stabile dhe se reduktime ka vetëm në lagjet ku identifikohen defekte apo përfshirje ilegale.
“Përndryshe, furnizimi me ujë të pijshëm është 24-orësh pa ndërprerë me përjashtim të këtyre rasteve”, ka thënë ajo... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<646>
Title:<https://www.koha.net/kosove/102853/prishtina-dhe-vushtrria-me-performancen-me-te-mire-ne-prokurim-publik/>
Content:<
Organizata joqeveritare “Demokraci Plus” (D+) ka publikuar të hënën raportin e performancës në prokurim publik për komuna.
Sipas Raportit, me performancë më të lartë janë Komuna e Vushtrrisë, e Prishtinës dhe Pejës, ndërsa Gjakova dhe Gjilani shënuan më pak se të tjerët, shkruan sot “Koha Ditore”.
i këtij raporti të krahasimit është promovimi i praktikave më të mira në prokurimin publik, rritja e integritetit dhe promovimi i transparencës dhe përmirësimi i shërbimeve për qytetarët. Ky raport mbulon periudhën janar 2017 - shkurt 2018”, bëhet e ditur në një komunikatë për media.
Bazuar në raport, Komuna e Vushtrrisë ka performuar më së miri në mesin e pesë komunave në fushën e zbatimit të ligjit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<647>
Title:<https://www.koha.net/kosove/102608/menaxhmenti-i-ekohigjienes-akuzon-komunen-e-gjilanit-per-fushate/>
Content:<
Kryesues i Komisionit Komunal i Aksionarëve të “Ekohigjienës”, Xhelal Jetishi, dy ditë më parë ka deklaruar se kjo ndërmarrje ka bilanc negativ financiar dhe se kontrata e nënshkruar në mes partnerit publik dhe privat ka humbur efektin shkaku i mospërmbushjes.
“Vetëm në aspektin e investimeve partneri privat ka investuar deri më tani 573 mijë e 774 euro, kurse kompania regjionale e mbeturinave “Higjiena” ka investuar 880 mijë e 98 euro. Partneri privat në këtë aspekt ka vepruar sikur të kishte 39 për qind të aksioneve e jo 51 për qind”, ka deklaruar Jetishi, shkruan sot “Koha Ditore”.
Sipas tij, të dhënat financiare të kompanisë tregojnë se ka më shumë shpenzime sesa të hyra.
“Bilancet janë të tilla që menaxhmenti ka bërë më shumë shpenzime sesa të hyra në këtë kompani. Shpenzimet për paga të punëtorëve janë mbi 700 mijë euro, marketing mbi 10 mijë euro, shpenzime administrative mbi 55 mijë euro, pagesa për ekspert të jashtëm mbi 36 mijë euro, mirëmbajtje rreth 45 mijë euro dhe dhjetëra mijëra euro të tjera të shpenzuara, ku shpenzimet në këtë kompani arrijnë në mbi 1 milion 200 mijë euro. Kur i shtohen kësaj borxhet ndaj ATK-së, furnitorëve, deponisë, pagave të punëtorëve dalin gjithashtu borxhe marramendëse. Kurse kjo ndërmarrje ende faturon vetëm rreth 11 mijë klientë në Gjilan”, ka thënë ai... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<648>
Title:<https://www.koha.net/kosove/102607/ldk-vv-me-22-kontrata-mbi-veper-pushteti-i-ferizajt-puneson-militante-partiake/>
Content:<
Komuna e Ferizajt ka punësuar 22 punëtorë me kontrata të përkohshme për kryerje të shërbimeve të veçanta.
Kjo ka nxitur reagimin e opozitës, e cila pretendon se një veprim i tillë është bërë mbi baza partiake dhe duke përjashtuar procedurat e rregullta të rekrutimit, shkruan sot “Koha Ditore”.
Në mesin e të punësuarve janë katër zyrtarë në administratën e përgjithshme të sistemuar si zyrtarë në ofiqari, përkthyes dhe mirëmbajtës teknik. Pastaj janë punësuar dy inspektorë komunalë, tre zyrtarë në urbanizëm si arkitekt dhe inxhinier, dy roje për pyje etj.
Ismet Vranovci, anëtar i kryesisë së LDK-së, dega në Ferizaj, ka thënë se është shqetësuese se si ekzekutivi i Komunës vazhdimisht ankohet se Komuna është në prag të falimentimit shkaku i borxheve të trashëguara, e në anën tjetër e rrit numrin e të punësuarve me kontrata mbi vepër apo për shërbime të veçanta... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<649>
Title:<https://www.koha.net/kosove/102605/afro-190-persona-te-riatdhesuar-per-nje-vit-ne-peje/>
Content:<
Dëshira për një jetë më të mirë në një nga vendet e perëndimit, nuk i është realizuar secilit që vitet e kaluara kanë bërë përpjekje ta braktisin Pejën.
Sabahudin Cirikoviq, shefi i Zyrës Komunale për Komunitete dhe Kthim në Komunën e Pejës, tregoi për KD-në se vjet janë kthyer 182 persona, prej të cilëve, 66 shqiptarë, 61 romë, 29 ashkalinj, 21 egjiptianë, 4 boshnjakë dhe 1 goranë, shkruan sot “Koha Ditore”.
Sipas tij, të gjithë këta janë kthyer nga 12 vende të ndryshme të perëndimit. Më së shumti, siç thotë Cirikoviq, vjet janë kthyer nga Gjermania, gjithsejtë 116 veta, dhe nga Zvicra 25 e Belgjika 13 veta.
Në mesin e të riatdhesuarve është Visar A. nga Peja, i cili pas tre vjetëve qëndrimi në Gjermani, si azilkërkues, autoritetet e atij shteti e kanë kthyer mbrapa. Por për shkak të problemeve të papunësisë këtu, ai nuk e ka ndërmend të qëndrojë.
“Jam aty prapë ku isha para se ika jashtë. Mirëpo, nuk e kam ndërmend me ndejtë dhe jam ka shikoj prapë me dal, se këtu nuk jetohet pa punë e në këto kushte”, synon ai sërish të marrë rrugën e kurbetit, pa treguar se cili shtet është adresa e tij e radhës... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<650>
Title:<https://www.koha.net/kosove/102603/zvarritet-prej-2-vjetesh-licencimi-i-nxenesve-te-shkolles-se-kompetences-ne-ferizaj/>
Content:<
Ministria e Arsimit Shkencës e Teknologjisë prej më shumë se 2 vjet po e zvarrit procesin e licencimit për nxënësit e klasës së dymbëdhjetë të shkollës së kompetencës në Ferizaj.
Kjo po paraqet pengesë për punësim të nxënësve në institucione publike, shkruan sot “Koha Ditore”.
Shkolla me afro 500 nxënës menaxhohet nga Agjencia për Arsim dhe Aftësim profesional dhe nga Qeveria e Luksemburgut në bashkëpunim me MASHT-in.
Bashkim Hyseni, drejtor i kësaj shkolle në Ferizaj, ka thënë se prej më shumë se 2 vjet Bordi i licencimit në Ministri të Arsimit po e zvarrit procesin e licencimit të nxënësve të klasave të dymbëdhjeta, ndërsa ky bord e ka ndryshuar sistemin e vet derisa është themeluar oda e profesionistëve, mjekëve stomatologëve dhe infermierëve, andaj sipas tij ky bord po e hedh fajin se licencimi po bartet në përgjegjësi të odave.
Ai shpjegon se rreth kësaj çështjeje ka pranuar disa ankesa nga prindërit dhe nxënësit derisa procesi i licencimit të nxënësve për disa profile po zvarritet... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<651>
Title:<https://www.koha.net/kosove/102644/suma-akuzon-qeverite-se-nuk-po-e-perkrahin-hanin-e-elezit/>
Content:<
Kryetari i Komunës së Hanit të Elezit, Rufki Suma, i ka bërë thirrje Qeverisë së Kosovës t’i trajtojë me më prioritet zonat kufitare.
Në një intervistë dhënë për gazetën “Epoka e re”, ai ka thënë se komuna që drejton ka nevojë për mbështetje më të madhe nga Qeveria.
Suma ka thënë se Komuna e Hanit të Elezit ende nuk ka mbështetje nga Qeveria për ndonjë projekt konkret.
“Nga cilado qeveri, qoftë e udhëhequr nga PDK-ja, LDK-ja apo tash nga AAK-ja, ne kemi marrë përkrahje mesatare”, ka thënë Suma.
Sipas tij, Qeveria mund t’i ndihmojë qytetarët e kësaj komune duke i hapur disa pika të përkohshme kufitare.
Suma ka treguar se këto pika të përkohshme kufitare do ta lehtësonin qarkullimin e njerëzve për t’i punuar tokat që i kanë përtej kufirit.
>
Index:<652>
Title:<https://www.koha.net/kosove/102601/pjesa-me-e-madhe-e-buxhetit-te-podujeves-per-ujerat-e-zeza-dhe-asfalt/>
Content:<
Vërejtje të shumta janë dhënë nga këshilltarët komunalë të Podujevës, madje edhe nga ata të pozitës për Kornizën Afatmesme Buxhetore (KAB) 2019-2021.
Përveç kritikave për planifikim jo të mirë, Ekzekutivi komunal është kritikuar edhe për investime në fshatrat e drejtorëve e për mosharmonizim të KAB-it me dokumentet e tjera të domosdoshme, shkruan sot “Koha Ditore”.
Këshilltarja e LVV-së, Doruntina Hasani, ka thënë se përpilimi i dokumenteve për zhvillim lokal është i domosdoshëm për arritjen e synimeve zhvillimore të Komunës dhe gjithashtu përpilimi i këtyre dokumenteve e ka një rend logjik duke filluar nga hartimi i Strategjisë së Zhvillimit Lokal, hartimi i Kornizës Afatmesme Buxhetore dhe Buxhetit për çdo vit fiskal.
“Ky parim bazë profesional është shkelur për arsye se komuna jonë nuk e ka hartuar Strategjinë e Zhvillimit Ekonomik Lokal për vitet 2019-2021 dhe këtë e ka paraparë në këtë kornizë për vitin 2019 e që nënkupton se kjo kornizë është hartuar para Planit Zhvillimor Ekonomik Lokal, e që patjetër duhet të jetë e kundërta”, ka thënë Doruntina Hasani... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<653>
Title:<https://www.koha.net/kosove/102569/rrufeja-keput-pemen-ne-gjakove/>
Content:<
Një rrufe ka këputur një pemë në Gjakovë, raporton Kallxo.com.
Rasti ka ndodhur në lagjen “Yll Morina” në Gjakovë, ndërsa thuhet se nuk ka dëme në njerëz.
Më poshtë mund t’i shikoni pamjet e pemës që është goditur nga rrufeja.
 

>
Index:<654>
Title:<https://www.koha.net/bote/103028/zaev-referendumi-per-emrin-ne-fund-te-shtatorit-ose-tetorit/>
Content:<
Kryeministri Zoran Zaev në një intervistë për emisionin 200, i cili transmetohet sonte në orën 22 e 30 në Alsat tha se referendumi për emrin do të mbahet në fund të shtatorit ose në fillim të tetorit.
Zaev për herë të parë deklaroi se preferon që referendumi të jetë konsultativ, por me rezultat obligues. Zaev kërkoi mbështetje nga qytetarët në referendumin e vjeshtës me qëllim që Maqedonia të vazhdojë rrugën e nisur drejt integrimit në NATO dhe në Bashkimin Evropian.
>
Index:<655>
Title:<https://www.koha.net/bote/103027/austria-e-gatshme-te-mbroje-kufijte-nga-emigrantet/>
Content:<
Austria thotë se është e gatshme të zbatojë masa të caktuara mbrojtëse në kufijtë e saj, nëse Gjermania miraton kontrolle më të rrepta për emigracionin, të shpallura të hënën nga qeveria e saj.
Në deklaratën e qeverisë austriake thuhet se Vjena “është gati sidomos të marrë masa për të mbrojtur kufijtë jugorë”, që përfshijnë ato me Italinë dhe Slloveninë, transmeton tch.
Austria nuk thotë se për çfarë masash bëhet fjalë. Koalicioni qeverisës i Gjermanisë është i ndarë në çështjen e emigracionit: Partia e kancelares Angela Merkel përkrah një qëndrim më mikpritës ndaj emigrantëve, ndërsa partneri i saj bavarez i koalicionit kërkon kontrolle më të rrepta se kush duhet të lejohet dhe kush jo.
Mosmarrëveshjet kërcënonin ta nxisnin zonjën Merkel për të kërkuar një koalicion të ri ose për të thirrur zgjedhje të reja. Por pas disa orësh negociatash, ajo dhe Horst Seehofer, udhëheqës i Bashkimit Kristian Social dhe Ministër i Brendshëm, thanë se kishin rënë dakord për një plan që funksionon për të dyja palët.
Marrëveshja parashikon krijimin e qendrave të tranzitit ku do të mbaheshin azilkërkuesit ndërsa bëhet vlerësimi i rasteve të tyre. Nëse zbulohet se kanë aplikuar për azil në një vend tjetër të Bashkimit Evropian, ata do të kthehen në atë vend ose në Austri, në varësi të marrëveshjes me qeverinë austriake.
>
Index:<656>
Title:<https://www.koha.net/bote/103017/senatoret-republikane-amerikane-per-vizite-ne-moske/>
Content:<
Disa senatorë republikanë amerikanë u takuan të martën me zyrtarë rusë në një vizitë të rrallë në Moskë, duke ngritur çështje të mprehta si Ukraina, Siria, ndërhyrja në zgjedhje.
Vizita vjen përpara takimit të planifikuar mes presidentëve të të dy vendeve, në Helsinki më 16 korrik si dhe në një kohë tensionesh të larta mes Rusisë dhe Perëndimit mbi konflikte të ndryshme e mosmarrëveshje politike.
Delegacioni amerikan u takua me ministrin e Jashtëm Sergei Lavrov dhe ligjvënësit e të dyja dhomave të parlamentit rus, Dumës, dhomës së ulët të parlamentit dhe Senatit.
"Ne e dimë se kemi dallime. Disa janë thelbësore, disa më pak. I diskutuam disa prej tyre me zotin Lavrov dhe kryetarin e Dumës", u tha gazetarëve Richard Shelby, senator republikan nga Alabama.
"Ne e pranojmë se bota do të ishte më mirë, besoj unë, nëse Rusia dhe SHBA-ja do të kishin më pak tensione", tha ai në disa komente të bëra më herët pas takimit me zotin Lavrov në ministrinë e Jashtme.
"Ne shpresojmë që ajo që do të dalë nga takimi Putin-Trump në Helsinki, të jetë fillimi, ndoshta i një dite të re", shtoi ai.
Zoti Lavrov tha se shpresonte që vizita e senatorëve "të simbolizonte rifillimin e marrëdhënieve mes parlamenti rus dhe kongresit amerikan.
"Mendoj se rifillimi i dialogut do të jetë një ngjarje shumë e përshtatshme në prag të takimit të ardhshëm mes dy presidentëve", tha ai.
Një nga mosmarrëveshjet lidhet me sanksionet ekonomike të Uashingtonit ndaj Rusisë lidhur me aneksimin e Krimesë nga Ukraina.
Moska dhe Uashingtoni njoftuan datën e takimi të nivelit të lartë pasi këshilltari amerikan për Sigurinë Kombëtare i presidentit Trump, John Bolton, u takua me zotin Putin në Moskë javën e kaluar.
Por zyrtarët thanë se palët nuk diskutuan heqjen e sanksioneve të SHBA-së si një subjekt i mundshëm i takimit.
Një nga senatorët që po viziton Moskën, John Kennedy nga Luiziana, bëri një pohim të kujdesshëm, ndërsa shpjegoi disa nga mosmarrëveshjet mes dy superfuqive.
"I kërkoj Rusisë të mos ndërhyjë në zgjedhjet tona (afatmesme) të këtij viti. Kërkoj nga ata që të dalin nga Ukraina", u tha zoti Kennedy gazetarëve.
"Kërkoj ndihmën e tyre për paqe në Siri dhe të mos lejojnë Iranin të fitojë terren atje. Ky është fillimi i një dialogu, por duhet të shohim veprimet dhe jo atë çka thuhet”, tha senatori amerikan.
Senatori rus Konstantin Kosachev, i cili kryeson komisionin për Çështjet Ndërkombëtare, përmendi sanksionet si një nga pikat kryesore të mosmarrëveshjeve.
"Nuk pajtohemi për gjithçka ndaj dhe dhamë arsyet tona për këtë. Natyrisht nuk gjejmë mirëkuptim të ndërsjelltë në shumë çështje", tha ai pas bisedimeve.
Trump po përpiqet t’i afrohet zotin Putin në një kohë kur lidhjet e udhëheqësit amerikan me disa nga aleatët e tij perëndimorë janë tensionuar.
Takimi kokë më kokë i dy udhëheqësve do të pasojë një samit delikat të NATO-s në Bruksel.
Trump është shprehur me përbuzje për aleancën dhe pritet të qortojë anëtarët evropianë të NATO-s, se nuk kanë shpenzuar mjaftueshëm për mbrojtjen e tyre.
Zëdhënësi i Kremlinit Dmitri Peskov njoftoi se nuk ishte planifikuar ndonjë takim i senatorëve amerikanë me zotin Putin. Vizita e tyre zgjat deri të enjten.
Zoti Peskov tha se Kremlini ishte "shumë i kënaqur" që senatorët po vizitonin Rusinë.
>
Index:<657>
Title:<https://www.koha.net/bote/103015/kotzias-marreveshja-me-shkupin-kontribut-per-zhvillimin-e-ballkanit/>
Content:<
Marrëveshja mes Greqisë dhe Maqedonisë për çështjen e emrit nuk u bë për të lehtësuar hyrjen e Shkupit në BE apo NATO, deklaroi ministri i Jashtëm grek, Nikos Kotzias për radion greke ”Sto Kokkino FM”.
“Ne e zgjidhëm mosmarrëveshjen pasi mendojmë se ajo është e mirë për Greqinë për të mos mbetur e prangosur pas historisë si edhe për t’iu bashkuar së ardhmes”, theksoi Kotzias, i cili shtoi se kjo marrëveshje do të kalonte në parlamentin grek.
”Tani që Greqia po e kalon krizën, ajo duhet ta çojë Ballkanin drejt një trajektoreje zhvillimi, te e cila do të kontribuojë edhe marrëveshje me Maqedoninë”, deklaroi ministri i Jashtëm grek.
>
Index:<658>
Title:<https://www.koha.net/bote/103011/cfare-eshte-4-korriku-i-shba-se/>
Content:<
4 korriku, i njohur edhe si Dita e Pavarësisë, është dita në vitin 1776 kur delegatët nga 13 kolonitë e Shteteve të Bashkuara miratuan Deklaratën e Pavarësisë, duke njoftuar shkëputjen nga Britania.
Kjo ditë është festë federale në Shtetet e Bashkuara që nga viti 1941 dhe tradicionalisht është një ditë kur amerikanët festojnë me fishekzjarre, parada, koncerte dhe piknikë.
Fishekzjarret
4 korrik është i njohur në të gjithë vendin si dita e fishekzjarreve. Mijëra komunitete anembanë vendit organizojnë shfaqje me fishekzjarre në mbrëmje, më mbresëlënësja e të cilave zhvillohet në Uashington, kryeqyteti i vendit.
Fishekzjarret në 4 korrik nuk janë diçka e re. Kongresi autorizoi përdorimin e fishekzjarreve si pjesë të festimeve të Ditës së Pavarësisë në vitin 1777 në Filadelfia dhe qysh nga ajo kohë, ato kanë qenë një mënyrë popullore për të festuar festën.
Secili shtet në Shtetet e Bashkuara ka ligjet e veta për shitjen e fishekzjarreve. Shumë shtete u lejojnë banorëve të blejnë dhe të përdorin lloje të caktuara të fishekzjarreve në shtëpitë e tyre.
Siguria
Ndërsa miliona amerikanë festojnë, zyrtarët lokalë dhe federalë të zbatimit të ligjit punojnë për të siguruar që festimet të zhvillohen pa incidente.
Policia do të jetë kudo e pranishme në qytetin e Nju Jorkut, ku do të zhvillohet shfaqja më e madhe e fishekzjarreve. Vitin e kaluar, rreth 3 milionë njerëz u mblodhën në qytet për të festuar festën. Një prani e madhe policore pritet gjithashtu në Uashington, ku qindra mijëra njerëz do të shohin shfaqjen e fishekzjarreve dhe do të dëgjojnë një koncert pranë Kongresit, përcjell zëriamerikës.
Këtë javë, policia në Ohajo arrestoi një të dyshuar që po planifikonte të shpërthente një bombë në festimet e 4 korrikut në Klivlend. Zyrtarët thonë se Demetrius Pitts, një qytetar i lindur në Amerikë, kishte shprehur besnikëri ndaj grupit militant të al-Kaidës dhe kishte synuar gjithashtu të vinte në shënjestër vende të tjera në Klivlend dhe Filadelfia.
Historia
Më 2 korrik 1776, Kongresi Kontinental votoi në favor të pavarësisë. Dy ditë më vonë, delegatët nga 13 kolonitë amerikane miratuan Deklaratën e Pavarësisë, të hartuar nga Thomas Jefferson.
Disa studiues konstitucionalë argumentojnë se amerikanët duhet të festojnë në të vërtetë më 2 korrik - dhe jo 4 korrik - për shkak të votimit historik.
Rebelimi i Shteteve të Bashkuara kundër britanikëve kishte filluar një vit më parë, më 1775 dhe vazhdoi derisa Shtetet e Bashkuara dhe Britania nënshkruan Traktatin e Parisit në vitin 1783, i cili zyrtarisht njohu pavarësinë e Shteteve të Bashkuara të Amerikës.
>
Index:<659>
Title:<https://www.koha.net/bote/103010/urdher-arresti-per-policen-gjermane-te-isis-it/>
Content:<
Hetuesit gjermanë arritën për herë të parë që të lëshojnë një urdhër arresti për një përkrahëse gjermane të IS-it, pas kthimit të saj në Gjermani. 27-vjeçarja Jennifer W. u arrestua të premten e kaluar në Bavari, njoftoi Prokuroria Federale në Karlsruhe. Përveç kësaj u kontrollua edhe banesa e saj në rrethin e Vechta në Saksoninë e Ulët.
Prokurori i Përgjithshëm Federal Peter Frank dëshiron të hetojë më me forcë ndaj mbështetëseve të organizatës terroriste “Shteti Islamik” (IS). Megjithatë kjo në shumicën e rasteve është e vështirë, sepse gratë shpesh martohen me luftëtarë të IS-it, lindin fëmijë dhe i edukojnë ata në frymën e ideologjisë së IS-it, por nuk ndërmarrin veprimtari aktive apo shërbejnë nën armë.
Në rastin e Jennifer W, hetuesit arritën të gjenin dëshmi se në periudhën shtator 2014 deri në fillimi të vitit 2016 kishte shërbyer për IS-in në Irak si “police për moralin”. Mbrëmjeve ajo patrulonte në parqet e qyteteve të Falluxhës dhe të Mosulit, dhe kontrollonte nëse gratë e tjera respektonin rregullat e sjelljes dhe të veshjes të vendosura nga milicia terroriste. Për këtë ajo fitonte mes 70 dhe 100 dollarë në muaj.
Para dy vjet e gjysmë islamistja u arrestua nga forcat turke të sigurisë pas një vizite në ambasadën gjermane në Ankara dhe u ekstradua për në Gjermani. Që nga kjo kohë ajo synonte të rikthehej në territoret e pushtuara nga IS-i. 27-vjeçari gjendet që nga e shtuna në paraburgim, transmeton alsat-m.
Nga 1000 rastet e reja të hetimeve të Prokurorisë Federale të nisura në vitin 2017, 24 kishin të bënin me femra të dyshuara për lidhje me organizatat terroriste islamike. Gjatë vitit 2018 kanë nisur më tepër se 20 hetime të reja ndaj femrash të përfshira në veprimtari të tilla.
Sipas autoriteteve gjermane të sigurisë nga zonat e luftimit në Siri po largohen për t’u rikthyer në Evropë gjithnjë e më shumë milicë të IS-it apo gratë e tyre, për shkak se IS-i ndodhet atje në një gjendje të vështirë ushtarake. IS-i u ka kërkuar atyre që largohen që të përpiqen ta fshehin identitetin e tyre të vërtet
>
Index:<660>
Title:<https://www.koha.net/bote/103004/armet-sekrete-amerikane-mund-te-bien-ne-duart-e-putinit/>
Content:<
Sistemi raketor rus S-400 nuk është përdorur kurrë në luftime, por tashmë ngre pluhur pas tij. Rusia po kërkon konsumatorë në tregun e dominuar nga prodhuesit e armëve të SHBA dhe fqinjët kinezë janë shumë të shqetësuar për shkak se vendi ka forcuar arritjen e saj ushtarake me pajisjet ruse dhe inkurajon Indinë që të adaptohet në të.
Tensione u shfaqën midis rivalëve Arabisë Saudite dhe Katarit, pasi të dy vendet negociojnë me Moskën për të arritur një marrëveshje të mundshme, ndërsa një vendim i fundit nga anëtari i NATO-s Turqia për të blerë S-400 shkaktoi kërcënime nga Uashingtoni për vendosjen e sanksioneve amerikane, transmeton KosovaPress.
Së bashku me blerësit potencialë të Algjerisë, Bjellorusisë, Iranit dhe Vietnamit, Rusia mund të fitojë 30 miliardë dollarë në shitje për 12 deri 15 vjetët e ardhshëm, sipas të dhënave të Moscow Defence Brief. Kjo është pjesë e planit të presidentit rus Vladimir Putin për të përdorur industrinë e armëve ruse jo vetëm për të fituar miliarda dollarë, por për të përçarë SHBA-në me disa nga aleatët e saj më të mëdhenj, shkruan Bloomberg.
"S-400 ka gjithashtu një dimension komercial dhe gjeopolitik, i cili hap mundësinë për një ndikim afatgjatë rus," tha Vladimir Frolov, një ish-diplomat rus, i cili tani është analist i politikës së jashtme në Moskë.
Armët ruse kanë një numër avantazhesh në krahasim me sistemin e vetëm të raketave që mund të përdoret në treg, Patrioti amerikan MIM-104, prodhuar nga American Raytheon Co.
Të dy sistemet ajrore janë të dizajnuara për të sulmuar aeroplanët ajrorë dhe raketat balistike. Por, S-400 rus ka diametër më të madh sesa Patrioti amerikan, 250 km krahasuar me 160 km, ndërsa me përmirësimet e planifikuara do të rritet deri në 400 km. Ka një radar më të fuqishëm, mund të shkatërrojë dy herë më shpejt caqet e lëvizshme dhe lëviz më shpejt.
Ndërsa të dy sistemet ndodhen në kamionë, S-400 mund të jetë gati për veprim në vetëm pak minuta, krahasuar me Patriotin për rreth një orë, transmeton kp.
Sistemi rus është pak më i lirë se sa ai amerikan. Versioni i tij i ri S-500, i cili duhet të jetë kompatibil me sistemin e raketave antibalistike Thaad të SHBA-së, i aftë për të rrëzuar raketat kryqëzuese hipersonike, duhet të jetë në prodhim deri në vitin 2022.
S-400 prodhohet nga kompania shtetërore Almaz-Antey, e cila u godit nga sanksionet amerikane për mbështetjen ushtarake ruse për separatistët në Ukrainën lindore. Përkundër kësaj, Almaz-Antey hapi dy vende të reja të prodhimit për të &#39;ushqyer të gjitha dëshirat&#39; dhe duke reklamuar sistemin e saj të raketave te blerësit potencialë.
Rusia ka një histori të prodhimit të një sistemi të fuqishëm antiajror që daton nga periudha e Luftës së Ftohtë, kur ajo duhej të zhvillonte një reagim të mirë ndaj forcave ajrore të NATO-s. Në fillim të viteve 1990, SHBA pagoi presidentin e atëhershëm rus Boris Jelcin me 120 milionë dollarë për të zhvilluar një kompleks antiajror dhe për të studiuar atë teknologji. Tani SHBA është e rrezikuar nga sistemi i avancuar rus dhe aleatët e saj.
Në vitin 2014, Kina nënshkroi një marrëveshje për të paguar 1.9 miliard dollarë për blerjen e 32 sistemeve S-400, secila e pajisur me katër raketa, gjysmën e të cilave i mori vitin e kaluar. Marrëveshje të reja me Kinën mund të jenë tashmë në përgatitje, duke lejuar Pekinin zyrtar të pushtojë Tajvanin, të cilin e konsideron si një provincë rebele, por edhe për të sfiduar Japoninë dhe fqinjët e tjerë rreth pjesëve që janë temë e debatit.
India që merr pjesë në një seri konfliktesh sporadike me Kinën që nga përleshja e tyre përgjatë kufirit në vitin 1962, është në fazën përfundimtare të negociatave për S-400 të rënda gjashtë miliardë dollarë. Sipas mediave të Indisë, marrëveshja për blerje mund të nënshkruhet para takimit të muajit shtator të Vladimir Putin dhe kryeministrit Narendra Modi.
Turqia blen S-400 pavarësisht nga rreziku i sanksioneve. Sipas ligjit amerikan nga viti 2017, Shtëpia e Bardhë do të penalizojë vendet që kryejnë "transaksione të rëndësishme" me sektorin rus të mbrojtjes.
Ligji ndalon shitjen e armëve në Turqi në përgjigje të blerjes së S-400. Ligji gjithashtu kërkon përjashtimin e Turqisë nga Programi i Përbashkët Luftarak F-35, i cili është një plan i gjerë 400 miliardë dollarësh për shitjen dhe ndërtimin e avionëve taktikë për aleatët.
Turqia, një anëtare kyçe e programit, ka porositur 100 aeroplanë F-35 dhe ka kandiduar për bashkëprodhimin e tyre. Disa nga kompanitë turke janë prodhuesit e vetëm të pjesëve kyçe.
"Turqit duhet të vendosin nëse do të jenë anëtare të NATO-s ose një aleancë me Rusinë," kishte deklaruar kohë më parë senatori James Lankford.
Pavarësisht nga kërcënimet amerikane, ministri i Jashtëm Mevlut Çavusoglu thotë se marrëveshja e blerjes së sistemit S-400 është arritur, ndërsa presidenti turk Recep Tayyip Erdogan njoftoi se Rusia dhe Turqia mund të prodhojnë një brez të ri të S-500.
"Rusia duket se i ka dërguar një mesazh Turqisë se është në interes të tyre për t&#39;u bashkuar me ta në aleancë, e cila është një nga mënyrat për të ndërtuar miqësinë e tyre në verilindje", tha Thomas Karako, drejtor i Projektit të Mbrojtjes së Raketave në Center for Strategic & International Studies.
Por, Turqia do të mbetet pa aeroplanët F-35 nëse vazhdon me vendimin e blerjes S-400.
"Nëse Turqia injoron shqetësimet e aleatëve të NATO-s dhe vazhdon me partneritetin e tyre me Rusinë, ata nuk do të marrin më F-35", tha senatori Chris Van Hollen.
Edhe pse humbja e Turqisë si një klient mund të godiste prodhuesin e F-35 Lockheed Martin Corp, ka shqetësime se Rusia mund të marrë informata të vlefshme nëse Ankaraja zyrtare mbetet në program, veçanërisht nëse S-400 dhe F-35 janë në duart e tyre.
"Është në interesin amerikan që Turqia të mbetet strategjike dhe politike në anën perëndimore, dhe ne besojmë se është në interesin turk", tha ndihmësi i sekretarit të shtetit A. Wess Mitchell.
Sa i përket Arabisë Saudite dhe lidhjeve të tyre gjithnjë e më të ngrohta me Rusinë, veçanërisht në bashkërendimin e tregjeve të naftës, ato janë alarmante për SHBA-në. David Schenker nga Byroja për Marrëdhëniet me Azinë Lindore, thotë se nuk i rekomandon Arabisë Saudite të blejë sistemin raketor S-400.
Aleatët e SHBA-së, Kuvajti, Bahrejni dhe Emiratet e Bashkuara Arabe gjithashtu janë të interesuara për blerjen e armëve ruse. Sistemi i avancuar i raketave ruse u shndërrua në armë kryesore negociuese në rajon, ndërsa kundërshtarët e ndryshëm gjetën mënyra për të forcuar lidhjet e tyre me Rusinë dhe në këtë mënyrë balancuan ndikimin amerikan.
>
Index:<661>
Title:<https://www.koha.net/bote/103000/flamujt-amerikane-ne-gjysme-shtize/>
Content:<
Presidenti amerikan, Donald Trump ka urdhëruar uljen e flamujve të Shteteve të Bashkuara në gjysmë-shtizë, në shenjë nderimi për pesë gazetarët e vrarë javën e kaluar në një gazetë në Merilland.
Ai ka bërë këtë njoftim ditën e martë, një ditë pasi majori i Anapolisit, Gavin Buckley, ka thënë se Shtëpia e Bardhë ka kundërshtuar kërkesën e tij për uljen e flamujve.
Shtëpia e Bardhë ka thënë se presidenti ka vepruar në momentin që ka pranuar kërkesën e majorit Buckley.
Pesë punëtorë të gazetës Capital kanë vdekur të enjten e kaluar, si pasojë e të shtënave në Anapolis.
Në njoftimin e tij, Trump ka urdhëruar uljen e flamujeve në të gjitha ndërtesat, bazat ushtarake, anijet detare dhe ambasadat deri në fund të ditës së martë.
“Amerikanët në gjithë shtetin janë bashkuar për t’i bërë thirje Zotit që të jetë me viktimat dhe t’iu ndihmojë familjarëve dhe shokëve”.
Shtëpia e Bardhë ka thënë se presidenti nuk ka qenë më parë i njoftuar për kërkesën e majorit.
Një zëdhënëse e Anapolisit ka thënë më herët se majori ka qenë “jashtëzakonisht i dëshpëruar” që nuk është mirauar propozimi i tij.
>
Index:<662>
Title:<https://www.koha.net/bote/102987/irani-dhe-fuqite-boterore-diskutojne-kete-jave-per-paktin-berthamor/>
Content:<
Ministri i Jashtëm i Iranit, Mohammad Javad Zarif dhe ministrat e pesë fuqive tjera botërore që janë pjesë e paktit bërthamor të vitit 2015, do të takohen në Vjenë më 6 korrik për të diskutuar ruajtjen e marrëveshjes bërthamore, pas largimit të Shteteve të Bashkuara nga kjo e fundit.
Diplomatët e lartë nga Britania, Kina, Franca, Gjermania dhe Rusia do t’i bashkohen ministrit të Jashtëm iranian, Zarif në kryqytetin e Austrisë për të diskutuar “paketën evropiane dhe masat për të ruajtur marrëveshjen”, ka raportuar agjencia e lajmeve IRNA.
Njftimi ka ardhur pasi presidenti iranian, Hasan Rohani, i shoqëruar nga Zarif është duke vizituar Zvicrën para se të niset në Austri.
Para se të arrinte në Evropë, Rohani ka thënë më 2 korrik se pret nga kombet evropiane që këtë javë të prezantojnë masat që do të ruajnë marrëveshjen.
Presidenti amerikan, Donald Trump ka larguar Shtetet e Bashkuara nga pakti bërthamor në muajin maj duke deklaruar kthimin e sanksioneve kundër Teheranit.
Zyrtarët amerikanë kanë paralajmëruar se edhe kombet tjera mund të përballen me sanksione nëse nuk ndalojnë të bërit biznes në Iran.
Shtetet tjera që janë pjesë e paktit, Britania, Franca, Rusia, Kina dhe Gjermania, kanë thënë se janë të përkushtuara në zbatimin e marrëveshjes për aq kohë sa ka vullnet pala iraniane.
>
Index:<663>
Title:<https://www.koha.net/bote/102976/ambasada-britanike-dodik-po-rrezikon-marredheniet-me-londren/>
Content:<
Ambasada e Britanisë së Madhe në Sarajevë njoftoi sot se presidenti i Republikës Serbe, Milorad Dodik, me përhapjen e gënjeshtrave dhe akuzave të pabaza për politikën e këtij vendi, po rrezikon marrëdhëniet me Londrën.
"Është zhgënjyese që Dodik vendosi të paraqesë Britaninë e Madhe si një lloj kërcënimi ndaj Republikës Serbe. Fabrikimi i kërcënimeve të rreme mund të jetë një mënyrë e mirë për të mbledhur poenët zgjedhorë, por rrezikon marrëdhëniet afatgjata me Britaninë e Madhe", tha ambasada britanike në një deklaratë.
>
Index:<664>
Title:<https://www.koha.net/bote/102965/nje-tjeter-tragjedi-me-emigrante-ne-mesdhe/>
Content:<
Agjencia e Kombeve të Bashkuara për Refugjatët, UNCHR ka raportuar një tjetër tragjedi me emigrantë në mesdhe. Bëhet fjalë për 114 persona të zhdukur në afërsi të brigjeve të Libisë.
“Një ditë e trishtë në det: sot 276 refugjatë dhe emigrantë janë zbarkuar në Tripoli, përfshirë 16 të mbijetuar nga një anije që transportonte 130 persona, prej të cilëve 114 konsiderohen të zhdukur”, transmeton abcnews.al.
Kështu shkruan në një njoftim seksioni i OKB-së për refugjatët në Libi. Ndërkohë, itenerari i refugjatëve në Mesdhe që kërkojnë të arrijnë në Itali, është më vdekjeprurësi. Raportohet se nga viti 2014 e deri në 2017 rreth 15 mijë emigrantë kanë humbur jetën. Shumica e tyre vijnë nga vendet afrikane dhe Lindja e Mesme.
>
Index:<665>
Title:<https://www.koha.net/bote/102870/nena-pa-dokumente-kerkon-te-bashkohet-me-femijet-e-saj-ne-amerike/>
Content:<
Yeni Gonzalez, nga Guatemala, kaloi ilegalisht kufirin e Shteteve të Bashkuara dhe u veçua nga fëmijët e saj.
Zëri i Amerikës po ndjek përpjekjet që ajo po bën për të marrë fëmijët nga qendrat e largëta ku ata po mbahen. Siç njofton nga Arizona korrespondentja e Zërit të Amerikës, Celia Mendoza, ky është vetëm një ndër rastet e 2 mijë fëmijëve të veçuar nga familjet e tyre.
Pasi u mbajt për 43 ditë nga autoritetet amerikane të emigracionit dhe pasi e ndanë nga tre fëmijët e saj në kufirin jugor ndërsa po përpiqej të kalonte ilegalisht, Yeni Gonzalez u lirua me kusht.
Ajo foli me ‘Zërin e Amerikës’ pasi doli nga qendra e mbajtjes së emigrantëve në Eloy, të shtetit Arizona.
“Do të filloj të kërkoj fëmijët e mi... Ka qenë shumë e vështirë për mua. M’u thye zemra në njëmijë copa kur më morën fëmijët nga krahët”, thotë zonja Gonzalez.
Ajo u mbajt për 5 javë në këtë qendër të emigracionit në Eloy të Arizonës, 3800 kilometra nga Nju Jorku, ku janë dërguar fëmijët e saj, pasi u veçuan kur po kalonin kufirin ilegalisht.
“U luta që të më kontaktojnë me telefon dhe më thanë ‘jo, nuk ka telefonata’. Iu luta që të mësoja diçka për fëmijët e mi, prej të cilëve nuk kam dëgjuar prej ditësh dhe më thanë ‘e di çfarë? Ti do të deportohesh në Guatemala dhe fëmijët e tu do të mbeten në duart e kësaj qeverie”, rrëfen zonja Gonzalez.
Gjatë intervistës për ‘Zërin e Amerikës’, Yeni tha se nuk ishte në dijeni të politikës për “Tolerancë Zero” që e ndau nga fëmijët e saj. Ajo tha se po ta kishte ditur, nuk do t’i sjellë fëmijët.
Tashmë ata ndodhen në Nju Jork, në qendrën Cayuga. Lirimi i Yenit me kusht u mundësua nga donacionet.
“Garancia u pagua nga disa familje, nëna të qytetit të Nju Jorkut. Falë Zotit më dërguan konfirmim me mesazh se kishin paguar garancinë prej 7500 dollarësh”, thotë Jose Orechena, avokati i Yenit.
Lirimi i saj koinçidoi me vizitën në qendrën e emigracionit në Tucson të Arizonës, nga Zonja e Parë, Melania Trump, e cila po e ndjek nga afër situatën e familjeve pa dokumenta dhe punën që po bëjnë autoritetet.
“Jam këtu për t’ju mbështetur dhe për t’ju dhënë ndihmën time për çfarë nevojitet për fëmijët dhe familjet”, tha zonja Trump.
Administrata Trump thotë se do të ribashkojë familjet.
“Ata bashkohen rrjedhimisht me familjarët, por sipas legjislacionit tonë për sa kohë që prindi mbahet në paraburgim, fatkeqësisht ata nuk mund të bashkohen dhe do të vazhdojnë të mbahen”, tha Alex Azar, Sekretar i Shëndetësisë dhe i Shërbimeve Njerëzore.
Yeni Gonzalez mezi pret të përqafojë sa më parë fëmijët e saj.
>
Index:<666>
Title:<https://www.koha.net/bote/102865/mbijeton-qeveria-e-merkelit/>
Content:<
Ministri i Brendshëm i Gjermanisë, Horst Seehofer, tha se nuk do të japë dorëheqje, pas disa orësh bisedime me kancelaren Angela Merkel.
Ai tha se dy partitë konservatore në koalicionin qeverisës janë pajtuar se si të parandalojnë migrimin e paligjshëm përgjatë kufirit me Austrinë.
Seehofer më herët kërcënoi se do të largohet, por tha se është rënë dakord për kontrolle më të rrepta kufitare.
Merkel po ashtu tha se është gjetur një kompromis i mirë.
Seehofer udhëheq Bashkimin Kristian Social, partinë simotër bavareze të Demokristianëve të Merkelit.
Seehofer kërkoi të drejtën për t’i kthyer prapa migrantët e paligjshëm në kufirin e Bavarisë, por Merkel e mbrojti një marrëveshje të arritur me Bashkimin Evropian.
Javën e kaluar, BE-ja u pajtua për ngritjen e të ashtuquajturave qendra tranziti, nga të cilat njerëzit që kanë kërkuar azil në një vend tjetër të BE-së, mund të kthehen prapa në pikën e tyre të mbërritjes, nëse shteti tjetër pajtohet.
>
Index:<667>
Title:<https://www.koha.net/bote/102862/dhuna-krimi-trumpi-betejat-e-presidentit-te-ri-te-meksikes/>
Content:<
Majtisti antiestablishment, Andres Manuel Lopez Obrador, ka shënuar fitore historike në zgjedhjet presidenciale të së dielës në Meksikë, por nuk do të ketë shumë kohë për të festuar.
Duke nisur prej korrupsionit endemik e shkalla rekord e krimit, krejt deri te ekonomia në stagnim dhe fenomeni i quajtur Donald Trump, burri i njohur ndryshe si “AMLO” po e trashëgon një listë të ngarkuar të gjërave që duhet bërë kur zyrtarisht ta marrë përsipër detyrën, më 1 dhjetor, transmeton sot “Koha Ditore” shkrimin e AFP-së.
Dhuna
Lopez Obrador u zotua në fjalimin e tij të fitores që ta ndryshojë strategjinë aktuale të Qeverisë për luftimin e karteleve të fuqishme të drogës në vend. Rezultatet e masave ushtarake të lansuara nga autoritetet e vendit më 2006 kanë qenë enorme.
Kartelet e fragmentuara po luftojnë me njëra-tjetrën, ndërsa autoritetet po mundohen ta kontrollojnë shkallën e dhunës. Vitin e kaluar, një numër rekord prej 25.000 personash janë vrarë.
Lope Obrador premtoi t’i luftojë “shkaqet rrënjësore të krimit”, duke i numëruar në këtë mes pabarazinë dhe varfërinë, ndonëse në fjalimin e tij ai nuk shpalosi aq hollësi. Por ç’është e sigurt, dhuna nuk pritet të marrë fund së shpejti, thotë Mike Vigil, ish-shefi i operacioneve ndërkombëtare në Administratën amerikane të Luftimit të Drogës... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<668>
Title:<https://www.koha.net/bote/102832/ministri-i-brendshem-gjerman-nuk-do-te-jape-doreheqjen/>
Content:<
Ministri i Brendshëm gjerman Horst Seehofer thotë se nuk do të japë dorëheqjen, pas disa orëve të bisedimeve të krizës me kancelaren Angela Merkel.
Ai tha se dy partitë konservatore në koalicionin qeverisës kishin rënë dakord se si të parandalonin migrimin e paligjshëm në të gjithë kufirin nga Austria.
Ai kishte kërcënuar më parë për të lënë, por tha se kontrollet më të forta kufitare ishin rënë dakord, shkruan KsP.
Merkel thotë se një kompromis i mirë u gjet, njofton agjencia e lajmeve Reuters.
Seehofer udhëheq Bashkimin e krishterë social (CSU), partia motra bavareze e Kristian Demokratëve të Merkel (CDU).
“Pas diskutimeve intensive midis CDU dhe CSU kemi arritur një marrëveshje mbi mënyrën se si ne në të ardhmen mund të parandalojmë imigracionin e paligjshëm në kufirin midis Gjermanisë dhe Austrisë”, tha Seehofer gazetarëve ndërsa po dilte nga selia e CDU në Berlin.
Seehofer po kërkonte të drejtën për të larguar emigrantët e parregullt në kufirin e Bavarisë, por Merkeli mbrojti një marrëveshje të arritur me BE.
Zyrtarët e lartë të CSU kishin thënë se donin të qëndronin në qeveri me CDU të Merkelit.
>
Index:<669>
Title:<https://www.koha.net/bote/102782/gjenden-te-gjalle-12-djemte-dhe-trajneri-i-tyre-qe-per-9-dite-konsideroheshin-te-zhdukur-ne-shpelle/>
Content:<
Skuadra e kërkim-shpëtimit i ka gjetur të gjallë të 12-të djemtë dhe trajnerin e tyre në një shpellë në Tajlandë, ku rezultonin të zhdukur prej 9 ditësh.
Djemtë, nga 11-16 vjeç, janë pjesë e të njëjtës skuadër futbolli, e së bashku me trajnerin e tyre kishin shkuar për të eksploruar shpellën e ndërlikuar të “Tham Luang Nang Non”, ku janë bllokuar pasi janë zënë në befasi nga një vërshim i papritur uji.
Punonjësve vendas të emergjencës u kanë ardhur në ndihmë edhe dy ekspertë britanikë, të cilët mendojnë se kalimi nga tunelet e sipërme duket më premtues, pasi kalimet poshtë janë bllokuar nga ujërat e përmbytjeve
>
Index:<670>
Title:<https://www.koha.net/kronike/102720/arrestohen-pasi-kapen-duke-vjedhur-dru-me-pas-sulmojne-policine/>
Content:<
Janë arrestuar gjashtë persona në Istog. Të njëjtit, sipas Policisë së Kosovës, ishin duke transportuar drunj të prerë që i kishin marrë në mënyrë ilegale në bjeshkët e Istogut.
Kur janë kapur nga policia, ata kanë sulmuar policinë.
Për të dyshuarit janë iniciuar dy lëndë të rasteve ‘pengim i personit zyrtar’ dhe ‘sulm’ nga stacioni policor, kurse lënda ‘vjedhje pylli’ është iniciuar nga stacioni policor për mbikëqyrje të kufirit.
Të dyshuarit pas intervistimit me vendim të prokurorit janë dërguar në mbajtje.
>
Index:<671>
Title:<https://www.koha.net/kronike/102357/ministri-xhafaj-deklarohet-per-vdekjen-e-shoferit-te-tij/>
Content:<
15:43 - Vetëm pak orë pasi Shkëlzen Qordja, punonjës i Gardës së Republikës dhe shofer i ministrit të Brendshëm, u gjet i vetëvrarë në makinë, ka ardhur edhe reagimi i Fatmir Xhafajt.
Ky i fundit thotë se është i shokuar nga lajmi për humbjen e atij, që e quan pjesë të familjes së tij, ndërsa kërkon respekt dhe durim deri në hetimin e plotë të ngjarjes.
“Jam i shokuar dhe nuk gjej fjalë të ngushëlloj prindërit dhe gjithë familjen e Shkëlzenit për humbjen tragjike të jetës së tij. Kjo ngjarje e rëndë ka shkaktuar një dhimbje të fortë njerëzore për mua dhe për të gjithë ata që punuan dhe e njohën nga afër atë. Nuk është dita sot për mua që të bëj politikë dhe as e ndaloj dot që politika të vazhdojë të merret me mua sot”, ka thënë Xhafaj.
“Kam humbur krejt papritur një njeri të afërt, i cili si dhe gjithë familja e tij, ishte bërë si pjesë e familjes sime. Nuk kam asnjë koment për rrethanat e ndarjes së tij nga jeta, sepse prokurorët dhe ekspertët përkatës po punojnë ndërkohë për sqarimin e tyre. Nëse nuk kam se si u kërkoj hienave politike të mos sulen mbi të vdekurin, u lutem mediave që kanë sadopak ndjenjë njerëzore të respektojnë dhimbjen e prindërve, vëllezërve, të afërmve e miqve të tij”, tha Xhafaj në deklaratën e tij publike.

Gjendet i vdekur në makinë shoferi i ministrit të brendshëm shqiptar
Një punonjës i Gardës së Republikës është gjetur i pajetë në makinë rreth orës 9:30 të mëngjesit të kësaj të shtune, me një plumb në kokë në garnizonin e Gardës, brenda garazhit të caktuar për mjetet e Ministrisë së Brendshme.
31-vjeçari Shkëlzen Qordja, me detyrë funksionale shofer i ministrit të Brendshëm, është konstatuar nga punonjës të Gardës, ndërsa nga dyshimet e para mendohet të ketë qëlluar mbi veten, raporton TCh. Arsyet nuk dihen ende, ndërsa burime thanë se në makinë është gjetur edhe një pistoletë.
Në vendngjarje ka shkuar grupi hetimor nën drejtimin e Prokurorisë së Rrethit Gjyqësor Tiranë, që po punon për të qartësuar rrethanat e ngjarjes së rëndë. Ndërkohë, nga policia sqarohet se viktima nuk ka qenë i pezulluar nga detyra.
>
Index:<672>
Title:<https://www.koha.net/kronike/102354/nje-hetues-policie-sulmohet-me-boks-hekuri-ne-gjilan/>
Content:<
Një zyrtar policor është sulmuar dje pasdite në rrugën “Esat Berisha” në Gjilan.
Zyrtari policor i cili është pjesë e njësitit të hetimeve në Stacionin kryesor të Policisë në Gjilan, ka qenë duke ecur rrugës kur sulmuesi i tij me inicialet M.K.SH e ka goditur me boks hekuri në fytyrë.
Polici ka arritur të mbajë të dyshuarin dhe të ndalojë atë derisa njësia patrulluese ka mbërritur në vendin e ngjarjes për të arrestuar atë.
Zëdhënësi i Policisë në Gjilan, Ismet Hashani ka treguar se polici ka marrë disa lëndime në fytyrë dhe se rasti është duke u hetuar tutje.
“Zyrtarit policor i është ofruar ndihma mjekësore. Prokurori i shtetit është njoftuar për rastin dhe i njëjti ndaj tê dyshuarit ka caktuar masën e ndalimit për 48 orë. Rasti në Prokurorinë Themelore”, ka thënë ai për KosovaPress.
Hashani nuk ka treguar tutje nëse sulmi ndaj hetuesit vjen si pasojë e ndonjë rasti të cilin ka qenë duke e hetuar apo nëse lidhet me punën e tij.
>
Index:<673>
Title:<https://www.koha.net/kronike/102347/i-vjedhin-stoli-ari-ne-vlere-5-mije-euro/>
Content:<
Në Dragash, një person ka raportuar se disa hajna i kanë hyrë në shtëpi, ku nga aty i kishin vjedhur stoli ari në vlerë rreth 5 mijë euro.
Policia raporton se s’ka të arrestuar, përderisa thotë se rasti është duke u hetuar nga njësitë policore.
>
Index:<674>
Title:<https://www.koha.net/kronike/102344/39-aksidente-u-regjistruan-ne-24-oret-e-fundit-ne-kosove/>
Content:<
Policia e Kosovës ka raportuar se vetëm në 24 orët e fundit në Kosovë, janë raportuar gjithsej 39 aksidente.
Prej tyre 15 me të lënduar, derisa janë shqiptuar 986 gjoba trafiku.
>
Index:<675>
Title:<https://www.koha.net/kronike/102333/arrestohet-pasi-rrah-me-shkop-femijen-e-saj-3-vjec/>
Content:<
Vetëm 3-vjeç është djali i cili është rrahur nga nëna e tij me shkop druri. Rasti ka ndodhur në Rahovec.
Policia e Kosovës përmes raportit të sotëm, njofton se ajo e kishte goditur me shkop druri me ç’rast i ka shkaktuar lëndime në trup e fytyrë, transmeton Koha.net.
Fëmija ka pranuar tretman mjekësor. Me vendim të prokurorit, policia thotë se gruaja është dërguar në mbajtje.
>
Index:<676>
Title:<https://www.koha.net/kronike/102331/rrah-gruan-dhe-nenen-e-tij-arrestohet/>
Content:<
Një serb në Kllokot, është arrestuar pasi siç thuhet në raportin e sotëm të policisë, ka rrahur gruan e tij dhe nënën. Dyshohet se nënën e ka sulmuar dhe e ka përplasur në dysheme.
“Viktima femër K/Serbe ka raportuar se pas një mosmarrëveshje, është sulmuar fizikisht nga bashkëshorti i saj mashkull K/Serb i cili i ka shkaktuar lëndime trupore. Viktima e lartcekur ka pësuar lëndim trupor pasi që i dyshuari i lartcekur kishte demoluar disa pjata në kuzhinë. Viktimës i është dhënë ndihma mjekësore në shtëpinë e shëndetit. I dyshuari përpos që kishte ushtruar dhunë ndaj bashkëshortes, dyshohet se kishte sulmuar edhe nënën e tij duke e përplasur për dyshemeje”, thuhet në raportin e policisë, transmeton Koha.net.
Pas intervistimit, me urdhër të prokurorit të shtetit, i dyshuari është dërguar në qendrën e mbajtjes.
>
Index:<677>
Title:<https://www.koha.net/kronike/102330/tentojne-tia-vjedhin-pese-lope/>
Content:<
Një person ka raportuar policinë në Gjilan, se 4 të panjohur kanë tentuar t’ia vjedhin pesë lopë të cilat i kishte pasur duke kullotur afër shtëpisë.
Sipas ankuesit, të dyshuarit kishin pasur edhe armë me vete dhe pasi ishin vërejtur nga banorët e fshatit, ishin larguar në drejtim të panjohur.
Rasti mbetet nën hetime nga njësitet policore.
>
Index:<678>
Title:<https://www.koha.net/kronike/102327/i-shkojne-ne-shtepi-dhe-e-ngacmojne-per-gruan-qe-i-ka-vdekur/>
Content:<
Policia e Kosovës ka arrestuar dy persona në Prishtinë, të njëjtit i kishin shkuar njërit në shtëpi për ta pyetur, e siç thuhet në raport, për ta ngacmuar për ish-bashkëshorten e tij të ndjerë.
Njëri i kishte shkuar në shtëpi e me fjalë të ndryshme e kishte ngacmuar për gruan e ndjerë. Po ashtu, edhe i dyshuari i dytë e kishte marrë porosinë nga i pari, për të shkuar te shtëpia e viktimës dhe i ka përcjellë të njëjtën informatë, transmeton Koha.net.
Pas intervistimit, të dyshuarit me urdhër te prokurorit dërgohen në mbajtje 48 orë.
>
Index:<679>
Title:<https://www.koha.net/kronike/102325/per-24-ore-30-te-arrestuar-ne-kosove/>
Content:<
Policia e Kosovës, arrestoi 30 persona të dyshuar vetëm gjatë këtyre 24 orëve të fundit.
Në raportin e sotëm policor, të cilin e transmeton Koha.net, thuhet se në mbajtje janë dërguar 21 prej tyre.
5 të tjerë, do ta vuajnë dënimin me burgim, ndërsa pjesa tjetër është liruar me kusht ose në procedurë të rregullt.
>
Index:<680>
Title:<https://www.koha.net/kronike/102323/arrestohen-pasi-per-borxh-rrahin-njerin-ne-kafiteri/>
Content:<
Policia e Kosovës ka arrestuar tre persona, pasi të njëjtit, e kanë rrahur një person derisa ishte ulur në kafiteri. Siç thuhet në raport, e kishin rrahur dhe me dhunë e kishin futur në veturën e tyre dhe ishin larguar.
Viktima është paraqitur në stacion policor me lëndime trupore ku i është ofruar ndihma mjekësore, sipas tij me të dyshuarit kishte pas një mosmarrëveshje për një borxh.
Me vendim të prokurorit, tre të dyshuarit dërgohen në mbajtje.
>
Index:<681>
Title:<https://www.koha.net/kronike/102316/nje-24-vjecar-vdes-e-nje-tjeter-lendohet-ne-nje-aksident-trafiku/>
Content:<
Një aksident me pasojë vdekjen është regjistruar në orët e para të mëngjesit të kësaj të shtune në qytetin e Lushnjes.
Sipas komunikatës së policisë, rreth orës 02:25, në vendin e quajtur “Zhym”, shtetasi 24-vjeçar V.H. me banim në fshatin Halilaj të Lushnjes, ka humbur kontrollin e mjetit tip “Fiat Punto” dhe ka dalë jashtë rruge.
Për pasojë ka gjetur vdekjen e menjëhershme drejtuesi i mjetit dhe është aksidentuar pasagjeri që ndodhej me të, shtetasi 28-vjeçar L.P., banues në fshatin Pirrë, raporton tch. I plagosuri ndodhet në Spitalin e Lushnjes nën kujdesin e mjekëve.
Ndërkohë, një grup hetimor po punon për zbardhjen e shkaqeve të kësaj ngjarjeje.
>
Index:<682>
Title:<https://www.koha.net/kronike/102271/perleshja-banale-mes-femijeve-degjeneron-ne-konflikt-mes-shqiptareve-e-afganeve-ne-kampin-e-hanoverit/>
Content:<
Një përleshje banale mes fëmijëve në një kamp refugjatësh në Hanover ka pasuar me përleshjen e prindërve të tyre me nacionalitete të ndryshme.
Siç kumtoi policia gjermane të premten, prindërit e tyre janë përleshur rëndë fizikisht, shkruan abendblatt.de, përcjell albinfo.ch.
Një 44 vjeçar nga Afganistani qëlloi 33 vjeçarin shqiptar. Më pas fëmija 16 vjeçar i afganistanezit qëlloi me thikë 13 vjeçarin shqiptar. Kur pa këtë skenar një 16 vjeçar nga Kosova ndërhyri për të mbrojtur bashkëkombasit e tyre dhe sulmoi me një dru babanë afgan. U desh ndërhyrja policore për të ndarë palët në përleshje. Dy afganët pësuan lëndime me prerje.
Hetimet vijojnë, ndërsa dy palët janë ndarë në kampe të ndryshme.
>
Index:<683>
Title:<https://www.koha.net/kronike/102205/nje-muaj-paraburgim-per-burrin-qe-rrahu-gruan-ne-sy-te-vajzes/>
Content:<
Gjykata Themelore në Prishtinë ka aprovuar kërkesën e Prokurorisë Themelore në Prishtinë, për caktimin e masës së paraburgimit kundër të pandehurit B.B për shkak se ditë më parë, ka rrahur gruan e tij në prezencë të vajzës së tyre 8 vjeçare.
“Të pandehurit B.B i është caktuar masa e paraburgimit në kohëzgjatje prej një muaji”, thuhet në njoftim.
I pandehuri B.B, thuhet në komunikatë, me datë 28.06.2018 në Prishtinë, e kishte kanosur të dëmtuarën SH.A dhe kishte ushtruar dhunë fizike ndaj të njëjtës në prezencën e vajzës së tyre 8 vjeçare, transmeton Koha.net.
“Gjykata ka konstatuar se kërkesa për caktimin e masës së paraburgimit kundër të pandehurit B.B është masë adekuate dhe e domosdoshme në këtë fazë të procedurës, për sigurimin e pranisë së tyre në procedurën penale dhe zhvillimin e pa penguar të procedurës, pasi që ekzistojnë rrethana që tregojnë rrezikun se, i njëjti mund të përsëris veprat penale të llojit dhe natyrës së njëjtë apo të ndryshme”, thuhet tutje.
Gjykata Themelore njofton se pala ka të drejtë ankese kundër këtij vendimi në Gjykatën e Apelit të Kosovës.
>
Index:<684>
Title:<https://www.koha.net/kronike/102196/tre-ne-pranga-per-trafikim-me-arme/>
Content:<
Me qëllim të luftës kundër të gjitha dukurive negative Policia e Kosovës, në këtë rast Drejtoria për Hetimin e Krimit të Organizuar, kanë realizuar operacionin policor të koduar “URA”, i cili ka rezultuar me arrestimin e tre personave të dyshuar, bëhet e ditur përmes një komunikate për media.
“Të dyshuarit e arrestuar lidhur me këtë rast dyshohet se kanë kryer veprat penale ‘importi, eksporti, furnizimi, transportimi, prodhimi, këmbimi, ndërmjetësimi ose shitja e paautorizuar e armëve apo materieve plasëse’ të sanksionuara nga neni 372 i KPRK-së”, thuhet në komunikatën e Policisë së Kosovës, transmeton Koha.net.
Personat e dyshuar tanimë të arrestuar në këtë rast janë:
S. lindur më 1972 m/sh/k
G. lindur më 1982 m/sh/k
K. lindur më 1974 m/sh/k
Policia shton se lidhur me rastin, me urdhëresë të gjykatës kompetente, janë kontrolluar 3 (tri) lokacione shtëpi me objekte përcjellëse të ndryshme në Skenderaj, me ç’rast janë sekuestruar:
6 armë (1 AK 47, 3 të gjata, 2 revole),
municion 271 cal të ndryshëm,
7 karikatorë.
“Tre personat e dyshuar për kryerjen e veprave penale janë intervistuar dhe me vendim të prokurorit kompetent janë dërguar në mbajtje. Ky operacion policor është mbështetur nga njësitet speciale operative, njësitet me qenë (K 9) dhe njësitë e rajonit të Mitrovicës”, thuhet në komunikatë.
>
Index:<685>
Title:<https://www.koha.net/kronike/102194/kapet-me-32-5-kg-marihuane-nje-i-arrestuar/>
Content:<
Policia e Kosovës përmes një komunikate për media ka konfirmuar se ka arrestuar një person, i dyshuar për posedim të narkotikëve, përderisa thotë se ka konfiskuar 32 kilogramë marihuanë.
“Në përpjekjet e vazhdueshme të Policisë së Kosovës për parandalimin dhe luftimin e dukurive negative, në veçanti luftimin e trafikimit me narkotikë, njësitet e PK-së, konkretisht Drejtoria për Hetimin e Trafikimit me Narkotikë, me datën 28 qershor 2018, kanë arritur të arrestojnë një person të dyshuar, nën dyshimin për kryerjen e veprës penale ‘posedim i paautorizuar i narkotikëve të rrezikshëm dhe substancave psikotropike’, neni 275 , 281”, thuhet në komunikatë, transmeton Koha.net.
PK shton se, “personi i arrestuar lidhur me këtë rast është S. G. i lindur më 1976, shqiptar i Kosovës.
Operacioni policor është realizuar në rajonin e Gjilanit, me ç’rast, në konsultim me prokurorin, njësitet policore kanë kontrolluar disa lokacione të dyshuara, ku gjatë kontrollit të tyre tek i dyshuari është gjetur sasi e substancës narkotike e vendosur në dy çanta.
Njësiti i krim-teknikës ka bërë konfiskimin e sasisë së narkotikëve, ku pas testimit ka rezultuar të jetë marihuanë. Vlera e përgjithshme e marihuanës është 32500 gramë apo (32.5 kg).
Ndërsa në konsultim me kryeprokurorin e shtetit, në Ferizaj i dyshuari është arrestuar dhe është dërguar në mbajtje për 48 orë.
>
Index:<686>
Title:<https://www.koha.net/kronike/102141/burg-per-4-te-arrestuarit-e-toyota-ve-me-3-4-milione-euro/>
Content:<
Dosja e “Toyotave” me 3.4 milionë euro është transferuar në Gjykatën e Krimeve të Rënda. Këtë të enjte në Gjykatën e Durrësit kanë dalë katër të arrestuarit për ngjarjen: Edi Lika, Klevi Lika, Agim Ceka dhe Alban Mollaymeri.
e zeza kanë vendosur të lënë në burg 4 të arrestuarit, siç kërkoi dhe organi i akuzës.
Sipas organit të akuzës administratori i kompanisë që i solli makinat, Edi Lika ka deklaruar se automjetet i kishte porositur Alfred Vladi, që ka një biznes në Laprakë. Ai ka treguar edhe se ku janë ngarkuar.
“7 makinat ‘Toyota’ janë ngarkuar në Bruksel, Alfa Romeo në Liezh dhe Opeli në Ashen në Gjermani. Makinat i kishte porositur Alfred Vladi, që ka një biznes në Laprakë”, ka thënë Edi Lika.
Në dëshminë e tij Agim Ceka shprehet se makinat “Toyota” i kishte ngarkuar në Belgjikë Elvis Vladi. Cani ka theksuar gjithashtu se prej një muaji punonte si shofer te kompania e administruar nga Edi Lika, ndërsa ka bërë tre rrugë në Belgjikë.
“Në datë 12.06.2018 më mori në telefon Edi Lika dhe më tha të merrja kamionin, pasi do të shkojmë për të marrë disa makina në Belgjikë. Në datë 13 qershor jemi nisur nga Tirana dhe kemi kaluar nga Hani i Hotit, duke kaluar nga Mali i Zi, Kroacia, Sllovenia, Austria, Gjermania dhe me destinacion Belgjikën në Sherlo kemi mbërritur në 16 qershor, ku kishim qenë edhe më parë. Elvis Vladi ngarkoi makinat Toyota. Në kthim na mori në telefon Edi Lika, që tha se nuk duhet të kalonin nga Ancona, por nga Bari. Personi që priste makinat në Durrës e ka emrin Fredi (Alfred Vladi), djali i xhaxhait të Elvisit”
Ndërsa Alban Mollaymeri ka deklaruar se makinat i gjenin në internet dhe Alfredi i porosiste jashtë Shqipërisë. Mollaymeri është shprehur gjithashtu se ka një aktivitet privat, servis makinash.
Tre milionë e 366 mijë e 800 euro, 80 mijë franga zvicerane, e mes tyre edhe 100 euro false u sekuestruan nga policia në sediljet dhe dyert e dy “Toyota”-ve, të cilat zbarkuan në Portin e Durrësit me një trajler “bizart” ditën e diel.

>
Index:<687>
Title:<https://www.koha.net/kronike/102127/serbi-kercenon-me-thike-bashkeshorten-ne-zubin-potok/>
Content:<
Një person i komunitetit serb është arrestuar nga Policia e Kosovës pasi ka kërcënuar me thikë dhe ka ushtruar dhunë ndaj bashkëshortes së tij.
Policia njofton se i arrestuari ka qenë nën ndikimin e alkoolit.
Me urdhër të prokurorit i dyshuari është dërguar në mbajtje për 48 orë.
>
Index:<688>
Title:<https://www.koha.net/kronike/102126/babe-e-bir-arrestohen-per-kercenim-te-policit-ne-decan/>
Content:<
Babai dhe djali janë arrestuar nga Policia e Kosovës pasi nuk kanë zbatuar urdhrat dhe kanë kërcënuar zyrtarin policor, ndërsa kanë ikur nga vendi i ngjarjes me veturën e tyre.
Patrullat e Policisë kanë shkuar në adresë të tyre dhe kanë shoqëruar të dyshuarit në stacion të Policisë.
Pas intervistimit,me urdhër të prokurorit kujdestar,njëri prej te dyshuarve është ndaluar në mbajtje.
>
Index:<689>
Title:<https://www.koha.net/kronike/102124/i-arrestuari-rrah-policin-ne-stacion-policor/>
Content:<
Një person i shoqëruar në stacionin policor “Qendra” në Prishtinë, gjatë intervistimit ka sulmuar zyrtarin policor.
Policia e Kosovës njofton se i dyshuari ishte shoqëruar në stacion shkaku i mosmarrëveshjes që kishte pasur me konduktorin e një autobusi.
Zyrtari policor ka kërkuar ndihmë mjekësore si pasojë e këtij sulmi.
Me urdhër të prokurorit i dyshuari është dërguar në qendrën e mbajtjes.
>
Index:<690>
Title:<https://www.koha.net/kronike/102108/kater-te-arrestuar-per-terrorizem-tre-ne-kosove-e-nje-ne-gjermani/>
Content:<
Tre persona janë arrestuar sot në Prizren e Skenderaj ndërsa një në Gjermani, me dyshimin se kanë kryer vepra terroriste.
Pas hetimeve disamujore në bashkëpunim me Agjencionin Kosovar për Inteligjencë dhe në vazhdimësi të operacionit të pesë qershorit, Drejtoria Kundër Terrorizmit në bashkëpunim edhe me Prokurorinë Speciale të Kosovës, ka arrestuar tre të dyshuar për terrorizëm, ndërsa në bashkëpunim me autoritetet gjermane një person është arrestuar në Gjermani, me urdhërarrest të lëshuar nga Gjykata Themelore në Prishtinë.
“Gjatë këtij operacioni në cilësinë e të dyshuarve janë shoqëruar në Drejtorinë Kundër Terrorizmit tre (3) persona të dyshuar (R. K., A. A. dhe L. M.), nën dyshimin e bazuar se të njëjtit kanë kryer vepra penale kundër rendit kushtetues dhe sigurisë së Republikës së Kosovës, që ndërlidhen me terrorizëm”, thuhet në njoftimin e Drejtorisë kundër Terrorizmit.
“Ky operacion policor është zhvilluar në koordinim dhe bashkëpunim të ngushtë edhe me autoritetet gjermane, të cilat njëkohësisht kanë zbatuar urdhërarrestin ndërkombëtar të lëshuar nga Gjykata Themelore në Prishtinë, ndaj të dyshuarit B. B”, thuhet më tej.
Gjatë këtij operacioni në cilësinë e provave materiale janë sekuestruar: një armë automatike AK 47, tre karikatorë të armës AK 47 me 40 fishekë, një pushkë ajrore, një revole colt, një palë dylbi, një veturë me targa të huaja, si dhe disa pajisje elektronike dhe gjësende tjera, të cilat janë përdorur për kryerjen e veprës penale dhe të cilat do të analizohen në vijim.
Me urdhër të prokurorit të rastit nga Prokuroria Speciale e Kosovës, ndaj të dyshuarve është shqiptuar masa e ndalimit policor prej 48 orëve.
>
Index:<691>
Title:<https://www.koha.net/kronike/102061/babai-ther-djalin-ne-prizren/>
Content:<
Policia e Kosovës ka njoftuar se një burrë ka therur me thikë të birin e tij pas një mosmarrëveshje, pasditen e së enjtes në Prizren.
Policia thotë se është informuar për rastin rreth orës 18:00, ndërsa pas hetimeve fillestare besohet se babai ka therur me thikë djalin në pjesën e krahut.
Viktima ka pranuar trajtim mjekësor dhe pritet të lirohet nga spitali, ndërsa policia ka arrestuar të dyshuarin dhe ka sekuestruar thikën që dyshohet të jetë përdorur në këtë rast.
Akoma s’dihen shkaqet që çuan te rasti.
>
Index:<692>
Title:<https://www.koha.net/kronike/102008/vazhdon-kerkimi-per-muharrem-berishen-qe-konsiderohet-i-zhdukur-tash-pese-dite/>
Content:<
Sot në ditën e pestë nga zhdukja e Muharrem Berishës nga fshati Gurbardh i Komunës së Malishevës, ka vazhduar operacioni i kërkimit, por deri në ora 18:00, nuk është gjetur ende.
Kështu njofton Komuna e Malishevës, e cila përmes një njoftimi thotë se në operacionin e kërkimit, në ditën e sotme, kanë marrë pjesë rreth 140 persona, përfshi Forcën e Sigurisë së Kosovës, Policinë e Kosovës, njësia e Zjarrfikësve dhe Shpëtimit në Malishevë, ekipet emergjente nga Drejtoria për Mbrojtje dhe Shpëtim dhe vullnetarë.
Sipas komandantit të incidentit, Halit Mazreku, zyrtar në Drejtorinë Komunale për Mbrojtje dhe Shpëtim, operacioni i kërkimit do të vazhdoj edhe ditën e nesërme, ndërsa perimetri i kërkimit do të zgjerohet, në pjesën e maleve, por edhe përgjatë lumit Mirusha.
Luten banorët e fshatrave përreth zonës, që të jenë bashkëpunues, si deri më tani dhe çdo informacion eventual ta përcjellin përmes organeve kompetente.
>
Index:<693>
Title:<https://www.koha.net/kronike/101978/nga-nje-muaj-paraburgim-te-dyshuarve-per-trafikim-narkotikesh/>
Content:<
Prishtinë, 28 qershor - Gjykata Themelore në Prishtinë ka aprovuar kërkesën e Prokurorisë Themelore në Prishtinë, për caktimin e masës së paraburgimit kundër të pandehurve A.P dhe K.K,për shkak të dyshimit të bazuar se në bashkëkryerje kanë kryer veprën penale: Blerja, posedimi, shpërndarja dhe shitja e paautorizuar e narkotikëve, substancave psikotrope dhe analoge nga neni 273 par. 2 të KPRK-së, lidhur me nenin 31 të KPRK-së.
Të pandehurve A.P dhe K.K ju është caktuar masa e paraburgimit në kohëzgjatje prej një (1) muaji.
Gjykata ka konstatuar se ekziston dyshimi i bazuar se të pandehurit A.P dhe K.K pa autorizim, me qëllim të shitjes apo të shpërndarjes kanë transportuar substanca, të cilat janë shpallur me ligj si narkotikë, në atë mënyrë që me dt.25.06.2018 rreth orës 23:00, në autostradën Fushë Kosovë - Mazgit, pas informatave të siguruara nga policia është ndalur dhe është kontrolluar vetura e tipit “Golf VII”, nga Mitrovica, të cilën veturë e drejtonte i pandehuri K.K dhe si pasagjer me të ishte i pandehuri A.P. Pas kontrollimit në ulësen e pasme të veturës është gjetur një thes najloni, me ngjyrë të zezë dhe brenda në të kishte pasur 10 (dhjetë) qese të vogla, të mbushura me substancë të dyshuar narkotike të llojit marihuanë, secila në peshë të përafërt prej 1(një) kg, të cilat janë sekuestruar nga policia.
Gjykata ka konstatuar se kërkesa për caktimin e masës së paraburgimit kundër të pandehurve A.P dhe K.K është masë adekuate dhe e domosdoshme në këtë fazë të procedurës, për sigurimin e pranisë së tyre në procedurën penale dhe zhvillimin e pa penguar të procedurës.
Palët kanë të drejtë ankese kundër këtij vendimi në Gjykatën e Apelit të Kosovës.
>
Index:<694>
Title:<https://www.koha.net/kronike/101922/djali-rrah-babe-e-nene-ne-vushtrri/>
Content:<
Djali ka rrahur nënën dhe babanë e tij në Vushtrri të mërkurën në mëngjes.
Ai fillimisht kishte rrahur nënën ndërsa në këtë rast është përfshirë edhe babai që ka pësuar lëndime trupore së bashku me bashkëshorten e tij.
Të dyshuarit janë arrestuar dhe pas intervistimit me urdhër të prokurorit janë liruar në procedurë të rregullt.
>
Index:<695>
Title:<https://www.koha.net/kronike/101915/veteplagoset-me-arme-te-bashkeshortit-ne-podujeve/>
Content:<
Një grua është vetëplagosur me armën e bashkëshortit të saj në Podujevë.
Policia e Kosovës njofton se viktima është dërguar për tretman mjekësor dhe më pas është liruar në shtëpi.
Revolja e llojit Ekol Tuna është konfiskuar dhe e njëjta ishte në pronësi të bashkëshortit të viktimës.
>
Index:<696>
Title:<https://www.koha.net/kronike/101904/turisti-italian-arrestohet-me-30-kg-droge-ne-sarande/>
Content:<
Një turist italian është kapur me një sasi të madhe lënde narkotike në zonën e Qafë Gjashtës, në Sarandë.
Mësohet se italiani Vito Baruceli, i arrestuar nga policia, e kishte fshehur lëndën narkotike, në rulotin e tij.
Nga kontrolli në mjet u gjetën dhe sekuestruan rreth 300 kilogramë lëndë narkotike kanabis sativa.
Pas dyshimeve dhe informacioneve të marra nga policia, mjeti rulot u dërgua në pikën kufitare të Kakavijës, për ta kaluar në skaner.
Nga verifikimet e kryera rezultoi se lënda narkotike, ishte fshehur në tavanin e mjetit, ku një pjesë ishte e presuar në formë çokollate.
Lidhur me këtë rast hetimet janë në vijim, ndërkohë që policia nuk ka dalë me informacion zyrtar.
>
Index:<697>
Title:<https://www.koha.net/kronike/101873/perplasje-me-arme-ne-tirane-dy-te-plagosur/>
Content:<
Një konflikt i armatosur është regjistruar këtë mesnatë në zonën e Kinostudios, në Tiranë.
Përplasja dyshohet se ka nisur në një pikë bastesh dhe ka vijuar më pas në rrugë.
Të paktën dy persona kanë mbetur të plagosur nga shkëmbimi i zjarrit, ndërsa në vendngjarje janë gjetur mbi 10 gëzhoja plumbash, transmeton tch.
Policia mbërriti menjëherë në vendngjarje dhe shoqëroi dëshmitarët, ndërsa po vijon puna për zbardhjen ngjarjes dhe identifikimin e kapjen e autorëve.
>
Index:<698>
Title:<https://www.koha.net/kronike/101862/apeli-ia-verteton-pafajesine-te-akuzuarit-per-tentimvrasjen-e-mimoza-kusari-liles/>
Content:<
Mikel Qupi i ka shpëtuar dënimit për tentimvrasje të ish-kryetares së Komunës së Gjakovës, Mimoza Kusari- Lila, shkruan sot Koha Ditore.
Edhe Gjykata e Apelit së fundi e ka shpallur të pafajshëm njësoj si shkalla e parë. Mungesa e provave është konsideruar arsye për t`i hedhur poshtë pretendimet e Prokurorisë.
Vendimin e shkallës së dytë, Kusari-Lila nuk e ka komentuar. Me gjithë kontaktimin nga gazeta, tash deputetja e Kuvendit të Kosovës, nuk ka shprehur gatishmëri për t’u përgjigjur.
(Tekstin e plotë lexojeni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<699>
Title:<https://www.koha.net/kronike/101757/evitohet-nje-aksident-i-rende-kamionit-shqiptar-i-lirohet-rimorkioja-ne-autostrade-ne-zvicer/>
Content:<
Mëngjesin e së martës, më 26 qershor 2018, pak para orës 07.15, vozitësi i një autotransportuesi shqiptar të veturave me rimorkio, ka qenë duke udhëtuar në autostradën zvicerane A2, në drejtim të jugut.
Për shkaqe ende të panjohura, rimorkioja e autotransportuesit të veturave është liruar në zonën Riedbrucke dhe më pas është ndalur në rrugë. Për fat të mirë, askush nuk ka pësuar lëndime, përcjell albinfo.ch. Dëmet e shkaktuara arrijnë shumën prej rreth 10.000 franga.
Autostrada A2 është dashur të bllokohet përkohësisht, në drejtim të jugut.
Me këtë rast janë mobilizuar Departamenti i dëmtimit të Gotthardit, Zyra kombëtare e qarkullimit nëpër rrugë, një shërbim tërheqës privat dhe policia e Kantonit Uri.
>
Index:<700>
Title:<https://www.koha.net/kronike/101741/gjashte-persona-rrihen-per-borxh-ne-gjakove/>
Content:<
Policia në Gjakovë ka arrestuar gjashtë persona të dyshuar pasi që të njëjtit pas një mosmarrëveshje të mëhershme rreth një borxhi janë rrahur në mes veti.
Ngjarja ka ndodhur në rrugën “Anton Çetta” ku të dyshuarit gjatë përleshjes kanë përdorur shishe të qelqit dhe kanë pësuar lëndime të lehta trupore dhe të njëjtit kanë pranuar tretman mjekësor.
Me vendim të prokurorit të dyshuarit lirohen në procedurë të rregullt.
>
Index:<701>
Title:<https://www.koha.net/kronike/101735/nuk-pranon-se-ka-gjuajtur-me-arme-i-gjendet-revolja-ne-brez/>
Content:<
Dy persona janë arrestuar nga Policia e Kosovës në rrugën “Johan V.Hahn” në Prishtinë pasi kanë gjuajtur me armë zjarri.
Policia ka dalë në vendin e ngjarjes dhe ka kontaktuar me dy të dyshuarit, të cilët fillimisht nuk kanë pranuar se kanë gjuajtur me armë dhe se posedonin armën.
Pas një kontrolli te njëri prej të dyshuarve është gjetur në brez revolja TT me nëntë fishekë.
Ndërsa tek i dyshuari tjetër është gjetur një sasi e dyshuar e substancave narkotike (kokainë). Me vendim të prokurorit të dyshuarit dërgohen në mbajtje.
>
Index:<702>
Title:<https://www.koha.net/kronike/101729/raporti-i-okb-shqiptaret-koka-e-trafikut-te-droges-dhe-prostitucionit-ne-belgjike/>
Content:<
Në raportin e vitit 2018 të Zyrës së Kombeve të Bashkuara për Drogën dhe Krimet (UNODC) Shqipëria rezulton se është sërish një vend tranzit për trafikun e drogës drejt Europës.
Sipas këtij raporti, grupet kriminale shqiptare janë mjaft aktive në Europë dhe së fundmi ata kanë krijuar një rrejt aktiv në Belgjikë, ku në lokalet e shfrytëzimit të prostitucionit shpërndajnë dhe drogë.
Shqiptarët e përfshirë në trafikun e drogës, sipas raportit, përdorin lokalet “Madam” në Belgjikë, ku shpërndajnë drogën dhe mbledhin të ardhura dhe nga shfrytëzimi i vajzave të trafikuara për prostitucion.
Ky raport fakton dhe linjën e pastrimit të parave të fituara nga këto aktivitete kriminale, ku nga Belgjika u nisën 3.4 milionë euro në dy automjete ‘Toyota Auris’, para të cilat sipas policisë shqiptare janë të kushërinjve Alfred dhe Elvis Vladi.
>
Index:<703>
Title:<https://www.koha.net/kronike/101725/gazetaret-angleze-blene-ne-tirane-pasaporte-italiane-te-falsifikuar-per-1-000-euro/>
Content:<
Gazetarët e “Daily Mail” kanë udhëtuar në Shqipëri për të investiguar falsifikimin e pasaportave të BE-s, transmeton ‘Shqipëria’. “Duhen vetëm tre ditë nga dhënia e porosisë për të marrë një dokument të falsifikuar në Tiranë”.
Gazetarët e “Daily Mail” kanë udhëtuar në Shqipëri për të investiguar falsifikimin e pasaportave të BE-s. “Duhen vetëm tre ditë nga dhënia e porosisë për të marrë një dokument të falsifikuar në Tiranë”, thuhet në shkrimin e kësaj gazete.
Gazetarët kanë regjistruar të gjithë pazarin me një falsifikator shqiptar, i cili për 1,000 euro prodhonte pasaporta italiane, me të cilat siç thuhet në artikull përdoren për të hyrë ilegalisht në Angli. “Në kryeqytetin shqiptar Tiranë ne kontaktuam një falsifikator pas një ndërmjetësimi dhe pas 72 orësh kishim në dorë pasaportën italiane”.
Ne, thotë “Daily Mail”, i dhamë falsifikatorit shqiptar fotot, por pasaporta e blerë mbante emrin e vërtetë të një shtetaseje italiane me vendlindje Monzën, të dhëna të cilat ishin marrë nga regjistri Italian i qytetarëve.
Falsifikatori shqiptar u ofroi gazetarëve anglezë edhe një kartë shëndeti (Tessera Sanitaria), me të cilën gjithkush fare mirë në Angli mund të hapë një llogari bankare apo të marrë shërbime shëndetësore nëse do të paraqitej në Angli.
Janë pikërisht të tilla dokumente, thekson “Daily Mail”, që kanë bërë të mundur futjen ilegale në Angli të mijëra shtetasve shqiptarë.
Në lidhje me përdorimin e pasaportave të falsifikuara, Caroline Nokes i ka deklaruar kësaj gazete angleze se “ne kemi ekipe me ekspertë në të gjithë pikat kufitare në Angli që zbulojnë personat përdorues të tyre. Nga 2010 deri në 2018 janë ndaluar të hyjnë në Angli 144.000 persona me të tillë dokumente”.
Në fund të artikullit, “Daily Mail” mbërrin në konkluzionin se shtetasit shqiptarë dhe ata ukrainas janë më të shumtit përdorues të pasaportave italiane apo greke të falsifikuara kapur duke tentuar të hyjnë ilegalisht në Britaninë e Madhe.
>
Index:<704>
Title:<https://www.koha.net/kronike/101607/dorezohet-personi-qe-kishte-gjuajtur-me-arme-ne-prizren/>
Content:<
Policia e Prizrenit ka njoftuar se lidhur me një rast që ka ndodhur më 20 qershor ku dy grupe rivale kanë shkëmbyer gjuajtje nga armë të zjarrit tanimë një i dyshuar është paraqitur në polici për të sqaruar rrethanat e ngjarjes.
I dyshuari e ka dorëzuar një pistoletë “CZ 999 SCORPION” me tre fishekë të kalibrit 9mm e cila dyshohet të jetë përdor në incident.
I dyshuari është intervistuar në prani të avokatit mbrojtës dhe pas intervistës, me urdhër të prokurorit të shtetit i njëjti ndalët nën masën e arrestit.
Ndërkaq policia thotë se pritet të arrestohen edhe të dyshuar të tjerë që tanimë janë në arrati.
>
Index:<705>
Title:<https://www.koha.net/kronike/101574/djali-i-ministrit-gashi-kishte-keqperdorur-kartela-bankare-lenda-ndaj-tij-eshte-parashkruar/>
Content:<
Në vitin 2013 ishte ngritur aktakuzë ndaj Besian Gashit, djalit të ministrit aktual të Punëve të Brendshme, Bejtush Gashi, dhe katër personave tjerë.
Ata akuzoheshin për veprat penale “Lëshimi i çeqeve pa mbulesë ose të rremë” dhe “keqpërdorimi i kartelave të bankës apo kreditit në bashkëkryerje”, për “Vjedhje në bashkëkryerje” dhe “Mashtrim në bashkëkryerje”.
Por, rasti i tyre ishte mbyllur rreth 3 vjet pas ngritjes së aktakuzës pasi që ndjekja penale ndaj tyre ishte parashkruar në tërësi.
Këtë e ka konfirmuar për “Kohën Ditore”, zyrtarja për informim e Gjykatës Themelore e Prishtinës, Mirlinda Gashi.
“Ju njoftojmë se lidhur me lëndën PKR.923/14 në çështjen penale kundër të akuzuarve L.B B.B, B.G, A.A dhe F.A të akuzuar sipas aktakuzës së Prokurorisë Themelore të EULEX-it, të datës 06.06.2013, për shkak të veprave penale ‘Lëshimi i çeqeve pa mbulesë ose të rremë’ dhe ‘keqpërdorimi i kartelave të bankës apo kreditit në bashkëkryerje’ nga neni 248 par.1 dhe 2, lidhur me nenin 23 të KPK-së, ‘Vjedhja në bashkëkryerje’ nga neni 252 par.1 lidhur me nenin 23 të KPK-së dhe veprës penale ‘Mashtrimi në bashkëkryerje’ nga neni 261 par 1, lidhur me nenin 23 të KPK-së, me datë 21.10.2016, Gjykata Themelore në Prishtinë ka marr Aktvendim me ç’rast është hedhur aktakuza e Prokurorisë Themelore të EULEX-it e datës 06.06.2013 dhe pushohet procedura penale kundër të akuzuarve si më lart, pasi që ka arritur parashkrimi absolut i ndjekjes penale”, ka thënë ajo në një përgjigje për “Kohën Ditore”.
Raportohet se Besian Gashi është punësuar së fundi në Institucionin e Avokatit të Popullit si ekspert i teknologjisë informative.
>
Index:<706>
Title:<https://www.koha.net/kronike/101571/sulmohen-pylltaret-ne-skenderaj/>
Content:<
Tre zyrtarë të Pylltarisë kanë raportuar në polici se të hënën janë penguar, sulmuar e ofenduar nga pesë persona në fshatin Qubrel të Skenderajt.
Pesë të dyshuarit ishin duke prerë dhe bartur drunjtë në mënyrë të kundërligjshme, sipas zyrtarëve.
Të lënduar nuk ka, ndërsa të dyshuarit janë larguar nga vendi i ngjarjes.
>
Index:<707>
Title:<https://www.koha.net/kronike/101570/rrahje-ne-dubrave-nje-i-lenduar-rende/>
Content:<
Një person është arrestuar pasi, bashkë me një tjetër, kishin sulmuar fizikisht viktimën të cilit i kanë shkaktuar lëndime të rënda.
Pas tretmanit në emergjencë në Ferizaj, viktima është dërguar në QKUK për tretman të mëtutjeshëm.
I dyshuari është dërguar në mbajtje, pas intervistimit me vendim të prokurorit.
Rasti ka ndodhur në fshatin Dubravë të Ferizajt të hënën në mbrëmje.
>
Index:<708>
Title:<https://www.koha.net/kronike/101569/donin-te-blinin-buke-me-100-euro-false-arrestohen/>
Content:<
Dy persona janë arrestuar në rrugën “Ukshin Kovaçica” në Mitrovicë pasi kishin tentuar të blinin bukë me një kartëmonedhë 100 euroshe e cila dyshohet të jetë e falsifikuar.
Një nga të arrestuarit është i mitur.
Pas intervistimit, në stacionin policor janë shoqëruar edhe dy të dyshuar pasi që për të njëjtit dyshohet se në bashkëveprim në mënyrë të organizuar kishin vënë në qarkullim kartëmonedhën e dyshuar.
Me vendim të prokurorit, të dyshuarit janë liruar në procedurë të rregullt.
>
Index:<709>
Title:<https://www.koha.net/kronike/101567/arrestohet-pasi-vodhi-40-metra-katrore-kubeza/>
Content:<
Një person është arrestuar në Prishtinë pasi kishte vjedhur 40 metra katrorë kubëza në rrugën “Sheh Emini”.
Rasti ka ndodhur në mbrëmjen e së hënës.
Pas intervistimit, me urdhër të prokurorit i dyshuari është dërguar në mbajtje.
>
Index:<710>
Title:<https://www.koha.net/kronike/101563/policia-arreston-nje-person-per-rrembimin-e-javes-se-kaluar/>
Content:<
Policia ka njoftuar se ka arrestuar një person për rrëmbimin e javës së kaluar në rrugën “Nora e Hotit” në Prishtinë.
“Lidhur me rastin, me 25.06.2018 pas hetimeve intensive është arrestuar i dyshuari mashkull K/Shqiptar dhe i njëjti pas intervistimit, në konsultim me prokurorin është dërguar në mbajtje”, thuhet në njoftimin e policisë së Kosovës.
Më 18 qershor në këtë rrugë ishte rrëmbyer një femër, ndërsa policia kishte arrestuar dy persona të dyshuar të cilët ishin liruar në procedurë të rregullt.
Për këtë rast zyra e kryeministrit kishte kërkuar sqarime nga prokuroria.
>
Index:<711>
Title:<https://www.koha.net/kronike/101557/dy-te-arrestuar-per-sulme-ndaj-bashkeshorteve/>
Content:<
Një person është arrestuar në Obiliq nën dyshimin se ka sulmuar fizikisht bashkëshorten, të cilës i ka shkaktuar lëndime.
Viktima është dërguar për tretman mjekësor në QMF-Obiliq. I dyshuari pas intervistimit është liruar në procedurë të rregullt.
Një tjetër rast i dhunës në familje është raportuar në Novobërdë.
Edhe aty bëhet fjalë për sulm ndaj bashkëshortes, por aty i dyshuari është dërguar në mbajtje.
>
Index:<712>
Title:<https://www.koha.net/kronike/101556/dy-te-arrestuar-ne-fushe-kosove-iu-gjeten-10-kilograme-marihuane/>
Content:<
Policia e Kosovës ka arrestuar dy persona në Fushë Kosovë, pasi gjatë kontrollit në veturën e tyre, tipi Golf – VII, u janë gjetur 10 kilogramë substancë e dyshuar narkotike – marihuanë.
Me urdhër të gjyqtarit kujdestar është bërë bastisja e shtëpisë së dy të dyshuarve, por policia ka thënë se aty s’është gjetur diçka e dyshimtë.
Me vendim të prokurorit, të dyshuarit janë dërguar në mbajtje.
Për posedim të substancave narkotike janë arrestuar edhe tre persona tjerë në Prishtinë, dy në fshatin Llukar dhe një tjetër në sheshin “Bill Clinton”.
>
Index:<713>
Title:<https://www.koha.net/kronike/101554/dhunohet-nje-femer-ne-podujeve/>
Content:<
Një femër ka raportuar në policinë e Kosovës se ishte dhunuar në një hotel nga një i dyshuar.
Policia ka arrestuar të dyshuarin.
Me vendim të prokurorit ai është dërguar në mbajtje.
>
Index:<714>
Title:<https://www.koha.net/kronike/101533/aksident-ne-rrugen-prishtine-ndash-gjilan-dy-te-lenduar/>
Content:<
Dy persona janë lënduar në një aksident që ka ndodhur mëngjesin e së martës në rrugën Prishtinë – Gjilan.
Në fotografinë e siguruar nga Koha.net shihet se një veturë ka dalë krejtësisht nga rruga.
Afër viktimave janë parë disa pjesëtarë të FSK-së që u kanë ofruar ndihmë.
Aksidenti ka ndodhur saktësisht në fshatin Slivovë.
>
Index:<715>
Title:<https://www.koha.net/kronike/101518/detaje-te-reja-nga-arrestimi-i-shqiptarit-ne-serbi/>
Content:<
11:03 - Të dielën që shkoi është arrestuar në Serbi 54 vjeçari Fahri Jusufi nga Mitrovica, derisa ishte duke udhëtuar.
Sipas të dhënave, nuk dihet motivi i arrestimit, porse udhëtimi i Jusufit bashkë me një person tjetër ka qenë për çështje biznesore.
Sipas burimeve të KosovaPress, i arrestuari Fahri Jusufi ka dalë nga Kosova së bashku me Nexhmedin Jusufin, shoferin e kamionit me të cilin kanë qenë duke udhëtuar.
Vëllai i të arrestuarit, Irfan Jusufin, ka njoftuar se nuk i di arsyet e arrestimit të të vëllait.
Jusufi bëri të ditur se Fahriu ka pasur një rast të plagosjes në vitin 1988 dhe se për këtë vepër ka mbajtur një vit paraburgim. Ai tha se për këtë është dashur të mbajë edhe një vit burg më vonë, të cilin nuk e kishte mbajtur asnjëherë.
Jusufi konfirmoi se vëllai i tij që nga paslufta nuk kishte udhëtuar asnjëherë në Serbi.
Ai tha se kanë angazhuar avokat në Serbi dhe sipas avokatit lënda është vjetërsuar.

Arrestohet në Serbi një shqiptar i Kosovës
54 vjeçari Fahri Jusufi nga Mitrovica është arrestuar në Serbi të dielën më 24 qershor, gjersa ishte duke udhëtuar.
Sipas të dhënave, nuk dihet motivi i arrestimit, porse udhëtimi ka qenë për çështje biznesore, raporton Kosovapress.
Kjo nuk është hera e parë që Serbia vepron kështu. Vepra të tilla bëjnë që qytetarët nga Kosova të mos ndjehen të sigurt kur marrin rrugën për Serbi.
>
Index:<716>
Title:<https://www.koha.net/kronike/101511/nje-serb-i-plagosur-ne-suhodoll/>
Content:<
Një serb është plagosur në Suhodoll të Mitrovicës, ka konfirmuar Policia e Kosovës.
Sipas zyrtarit të lartë të policisë së Kosovës, Besim Hoti, viktima është plagosur në këmbë.
“Sipas viktimës, një veturë është ndalur dhe më pas e kanë sulmuar fizikisht para se të plagosej me armë. Ka qenë në vetëdije të plotë, sepse është plagosur në këmbë”, ka thënë ai për Koha.net.
Hoti ka thënë se viktima ndihmën e parë e kishte marrë nga një fqinj shqiptar.
Policia ka thënë se po e heton rastin.
>
Index:<717>
Title:<https://www.koha.net/kronike/101505/kosovari-qe-ne-gjermani-goditi-gruan-me-sepate-39-here-dergohet-ne-spital-psikiatrik/>
Content:<
Një shqiptar nga Kosova, i cili vrau gruan me 39 goditje me sëpatë në Gjermani, nuk është dënuar, por është dërguar direkt në një spital psikiatrik. Vendosjen e 37-vjeçarit në psikiatri e ka urdhëruar Gjykata rajonale e Bonit. Kështu, bëjnë të ditur mediat gjermane.
37-vjeçari nga Kosova ka qenë në një gjendje “çmendurie” kur e kreu krimin ndaj gruas së tij 28-vjeçare. Pasi e kreu krimin në një gjendje të paaftësisë për t’u dënuar, ai nuk ka mundur të akuzohej për vrasje.
Gruaja në Gjermani kishte ardhur vetëm gjashtë javë më parë nga Kosova. Bashkëshorti i saj, i cili jetonte në Siegburg dhe punonte në një kuzhinë hoteliere, ishte shumë i bindur se bashkëshortja e tij mësuese donte një person tjetër.
Në këtë proces, ai i deklaroi si provë takime dhe diskutimet e të ndjerës, por të cilat, sipas Gjykatës nuk kanë ekzistuar kurrë.
I pandehuri kishte dëshmuar se ai ishte tallur dhe provokuar nga gruaja e tij natën e 1 tetorit 2017, shkruajnë mediat gjermane, përcjell Albinfo.ch. Ai kishte marrë një sëpatë dhe e ka goditur bashkëshorten në kokë dhe në qafë, duke e lënë të vdekur.
Kosovari ka vuajtur përkohësisht nga një ngacmim postraumatik, si refugjat i luftës. Gjendja e tij është diagnostifikuar 13 vite më parë dhe ishte trajtuar me ilaçe.
>
Index:<718>
Title:<https://www.koha.net/kronike/101435/kembesoret-mrekullisht-i-shpetojne-aksidentit-ne-ferizaj/>
Content:<
Disa këmbësorë i kanë shpëtuar për një “qime floku” një aksidenti të rëndë në Ferizaj të hënën.
Sipas videos së dërguar nga një qytetar, aksidenti ka ndodhur në Rrugën e Gjilanit.
Në video shihet se vetura po shkonte në drejtim të disa këmbësorëve, por që për fat të mirë të tyre ajo përplaset vetëm me një shtyllë në rrugë, raporton Koha.net.
Së paku dy persona shihet të dalin nga vetura.

>
Index:<719>
Title:<https://www.koha.net/kronike/101429/konfirmohet-aktakuza-ndaj-beqirit-e-hashimit-te-dyshuar-se-moren-100-mije-euro-per-te-mbyllur-nje-rast/>
Content:<
Gjykata Themelore në Prishtinë ka konfirmuar aktakuzën kundër ish-drejtorit të Krimeve Ekonomike në Policinë e Kosovës, Emin Beqiri dhe biznesmeni Rrahim Hashimi, të cilët dyshohen se u kishin marrë 100 mijë euro drejtuesve të organizatës Qendra për Avokim dhe Diplomaci (QAD), për t’ua mbyllur një rast.
Gjykatësi Vesel Ismaili ka konfirmuar për “Betimi për Drejtësi”, se ka refuzuar kërkesat e mbrojtjes për hedhjen e aktakuzës dhe kundërshtimeve të provave duke bërë kështu që aktakuza të konfirmohet në shkallën e parë.
Ndryshe, Emin Beqiri ngarkohet me veprat penale “keqpërdorim i pozitës apo autoritetit zyrtar”, “pengimi i të provuarit” dhe “moslajmërimi i veprave penale apo kryesve të tyre”, ndërsa Rrahim Hashimi akuzohet për veprat penale “ushtrim i ndikimit” dhe “mashtrim”.
Në seancën fillestare të 16 majit 2018, dy të akuzuarit ishin deklaruar të pafajshëm.
“E ndjej veten shumë të pafajshëm”, ishte deklarata e të akuzuarit Beqiri, pas leximit të aktakuzës nga prokurorja Fikrije Fejzullahu.
Ndryshe, Prokuroria Speciale e Republikës së Kosovës me 2 maj 2018, kishte ngritur aktakuzë ndaj ish-drejtorit të Krimeve Ekonomike të Policisë së Kosovës, Emin Beqiri dhe biznesmenit Rrahim Hashimi.
Kjo prokurori këtë aktakuzë e kishte ngritur në lëndën penale të shënjestruar si rasti “Sekseri”.
I akuzuari Beqiri ngarkohet me veprat penale “keqpërdorim i pozitës apo autoritetit zyrtar”, “pengimi i të provuarit” dhe “moslajmërimi i veprave penale apo kryesve të tyre”, ndërsa i akuzuari Hashimi me vepra penale “ushtrim i ndikimit” dhe “mashtrim”.
Dy të akuzuarit dyshohen se u kishin marrë 100 mijë euro drejtuesve të organizatës QAD, për t’ua mbyllur një rast.
Sipas aktakuzës, Emin Beqiri në cilësinë e drejtorit të Drejtorisë për Krime Ekonomike në Prishtinë, gjatë muajit dhjetor 2016, me qëllim të përfitimit të kundërligjshëm për vete dhe personin tjetër, përmes drejtorit të “City Group”, të akuzuarit Rrahim Hashimi, kishte kërkuar 100.000 euro nga të dëmtuarit Valmir Hajrullahu dhe Freskim Buqaj, për të cilët drejtoria kishte filluar një hetim në drejtim të veprës penale të mashtrimit.
Beqiri të akuzuarit Hashimi, sipas aktakuzës, i kishte dhënë informata që konsiderohen si fshehtësi zyrtare, ku ky i fundit iu kishte treguar të dëmtuarve se kontrolli-bastisja e lokaleve dhe shtëpive të tyre nuk do të bëhet sipas urdhëresës së gjykatës, dhe i njëjti ishte përpjekur që t’i bind të dëmtuarit që ti jepnin paratë e kërkuara me qëllim që procedura kundër tyre të mbyllet.
Mirëpo, gjithnjë sipas aktakuzës, i akuzuari Hashimi nuk kishte arritur t’i marrë paratë e kërkuara dhe ndaj të dëmtuarve Hajrullahu dhe Buqaj kishte filluar procedura, ndërsa pas kësaj prindërit e të dëmtuarve Rexhet Hajrullahu dhe Qazim Buqaj ia kishin dhënë të akuzuarit Hashimi 50.000 euro me qëllim që përmes të akuzuarit Beqiri t’ua mundësoi hapjen e lokaleve e pastaj ti jepnin edhe 50.000 tjera që të përmbyllej kjo procedurë.
Kështu, në dhjetor 2016 Rexhep Hajrullahu ia kishte dhënë të akuzuarit Hashimi 16.000 euro, pastaj edhe 9.000 euro tjera, ndërsa i dëmtuari Qazim Buqaj 25.000 euro.
Prokuroria Beqirin e ngarkon edhe me veprën penale “pengimi i të provuarit”, pasi i njëjti gjatë muajve janar-mars 2017, përkundër urdhëresës së gjykatës për ekzaminimin e aparatit telefonik “Iphone6”, të të dëmtuarit Valmir Hajrullahu, nuk e kishte dërguar në laborator, ndërsa i dëmtuari e kishte vërejtur se bisedat dhe fotot e incizuara i ishin fshirë nga telefoni.
Po ashtu, Beqiri akuzohet edhe për veprën penale “moslajmërimi i veprave penale apo kryesve të tyre”, pasi i njëjti edhe pse kishte pasur njohuri se i akuzuari Hashimi kishte marrë para në emër të tij, nuk e kishte lajmëruar veprën penale.
Ndërkaq, i akuzuari i dytë Rrahim Hashimi, akuzohet se gjatë muajit dhjetor 2016 nga familjarët e të dëmtuarve Hajrullahu dhe Buqaj kishte marrë shumën prej 50.000 euro dhe kishte kërkuar edhe 50.000 tjera, me qëllim që procedura ndaj tyre të përshpejtohet, dhe pastaj edhe kishte ushtruar ndikim mi vendimmarrjen e personit zyrtar, duke bërë që i akuzuari Beqiri të veprojë në kundërshtim me ligjin.
I njëjti akuzohet se gjatë viteve 2009-2017, kishte mashtruar shumë qytetarë, në atë mënyrë që përmes fakteve të rreme, me qëllim të përfitimit të kundërligjshëm pasuror kishte shfrytëzuar miqësinë me aktashen e Ambasadës së Hungarisë, Tamas Gergely, duke aplikuar për viza në emër të personave të ndryshëm, duke i paraqitur si punëtor të “City Group”./Betimi për Drejtësi
>
Index:<720>
Title:<https://www.koha.net/kronike/101424/leshohet-urdher-per-sjellje-me-force-ne-gjykate-per-gazmend-muhaxherin/>
Content:<
As në herën e tretë nuk ka rritur që të mbahet seanca fillestare ndaj kryetarit të Komunës së Pejës, Gazmend Muhaxheri, i cili akuzohet për mosekzekutim të vendimeve gjyqësore. Sikur dy seancat e kaluara, edhe kjo e së hënës në Gjykatën Themelore në Pejë, ka dështuar të mbahet për shkak se ka munguar i akuzuari Muhaxheri.
Gjykatësi Sejdi Blakaj, ka deklaruar se Muhaxheri, ka qenë i ftuar në mënyrë të rregullt, por që mungesën e tij nuk e ka arsyetuar. Ai ka marr vendim që ndaj kryetarit të Pejës të lëshohet urdhër që për seancën e radhës, të sillet me anë të Policisë.
Në seancën e së hënës, ka qenë prezent i dëmtuari Hysni Selmanaj, i cili ka kërkuar që për shkak të një intervenimi kirurgjik që ka pasur, kjo seancë të shtyhet për muajin dhjetor.
Gjykatësi Blakaj, seancën e radhës e ka caktuar për 27 dhjetor 2018, nga ora 13:00, raporton Betimi për Drejtësi. Ndryshe, seanca fillestare në këtë rast, ishte paraparë të mbahej edhe më 24 tetor 2017, por që ajo kishte dështuar, pasi kishte munguar kryetari i Pejës, Gazmend Muhaxheri.
Kurse, edhe seanca e caktuar për 22 mars të këtij viti, kishte dështuar të mbahej.
Gazmend Muhaxheri, akuzohet nga Prokuroria Themelore e Pejës për moszbatim të vendimeve gjyqësore të shkallës se parë dhe të dytë në cilësinë e kryetarit të Komunës së Pejës, duke mos e kthyer në vendin e tij të punës, Hysni Selmanajn, si drejtor të Auditorit të Brendshëm.
Sipas prokurorisë, Gazmend Muhaxheri, më 24 mars 2016, si person përgjegjës, në cilësinë e kryetarit të Komunës së Pejës, ka refuzuar të ekzekutojë vendimin e plotëfuqishëm të Gjykatës së Apelit të Kosovës.
Sipas aktakuzës, pasi që Gjykata e Apelit e ka refuzuar si të pabazuar, ankesën e të autorizuarit, debitorit Komuna e Pejës, ndërsa vendimin e Gjykatës Themelore të Pejës e ka vërtetuar, i pandehuri nuk e ka ekzekutuar vendimin në fjalë.
Sipas këtij vendimi i dëmtuari Hysni Selmanaj, është dashur të kthehet në vendin e punës si drejtor i Auditorit të Brendshëm, me të gjitha të drejtat dhe detyrimet, e duke i paguar 50% të pagës, nga dita e pezullimit e deri në zbatim të këtij vendimi.
Ndryshe, Komuna e Pejës, e kishte pezulluar nga puna, tani të dëmtuarin Selmanaj, me arsyetimin se më 27.04.2015, kryetari i Komunës së Pejës i është drejtuar Njësisë për Krime Ekonomike të Policisë së Kosovës, me kërkesën për fillimin e hetimeve ndaj Hysni Selmanaj lidhur me dyshimin e bazuar se në mënyrë të kundërligjshme ka bërë tjetërsimin e pronës.
Pasi që hetimet ndaj tij kishin filluar, siç thuhet në aktvendimin e kryetarit Muhaxheri, duke e pas parasysh pozitën e Selmanajt, është vlerësuar se prezenca e tij në zyrë, i pengon hetimet.
>
Index:<721>
Title:<https://www.koha.net/kronike/101311/ne-portin-e-durresit-kapen-4-5-milione-euro/>
Content:<
Paratë e sekuestruara nga policia në Portin e Durrësit, nuk janë 1.5, por 4.5 milionë euro, raporton Shqip. Burime nga policia bëjnë të ditur se sasia e parave ishte fshehur në makina tip “Toyota” pa targa.
Sekuestrimi i shumës së parave u bë në dy makina që mbërritën në port me tragetin e linjës Ankona-Durrës.
Sasia e parave u gjet në makina tip Toyota, ndërsa kontrolli në mjet u bë pas një sinjalizimi paraprak të Europolit.
Raportohet se mjetet ishte nisur nga Belgjika dhe po transportoheshin me kamion për në Shqipëri nga subjekti Edi Lika, i cili është ndaluar nga policia. Kamioni transportues i mjeteve me targë AA 120 SP dhe rimorkio me targë AFR 559, në pronësi të Likës është i licencuar për Auto Service në Tiranë dhe transport ndërkombëtar mjetesh për vete, të tretë dhe dhënie me qira.
Me kamion janë transportuar drejt Shqipërisë nga Belgjika 9 mjete, në 2 prej të cilave deri tani është gjetur sasia rekord e parave që kanë kaluar përmes transportit rrugor nëpër Evropë nga Belgjika në Itali, për të mbërritur në rrugë detare në Durrës, ku dhe ku u sekuestruan.
>
Index:<722>
Title:<https://www.koha.net/kronike/101306/falsifikon-numrat-e-vetures/>
Content:<
Njësitet policore në fshatin Brekoc të Gjakovës, kanë ndaluar veturën e tipit Opel Astra të cilën e drejtonte i dyshuari, ku gjatë kontrollimit të dokumentacionit dhe automjetit, kanë vërejtur se mund të ketë pasur ndërhyrje në numrin e targave që mbante, dhe po ashtu shmangie nga detyrimet doganore.
Vetura është konfiskuar, ndërsa, i dyshuari me vendim të prokurorit është liruar në procedurë të rregullt.
>
Index:<723>
Title:<https://www.koha.net/kronike/101302/babai-e-raporton-ne-polici-vajzen-thote-se-i-gjeti-marihuane/>
Content:<
Në një shtëpi në rrugën “Bislim Bajgora” në Mitrovicë, dje një baba e ka raportuar në polici vajzën e tij.
Thotë se asaj i ka gjetur 39.79 gramë substancë narkotike, që policia thotë është marihuanë.
Me vendim të prokurorit, ajo është liruar ndërsa rasti shkon në procedurë të rregullt.
>
Index:<724>
Title:<https://www.koha.net/kronike/101299/uji-me-te-cilin-po-pastronte-kombajin-bie-ne-kontakt-me-rrymen-ia-merr-jeten/>
Content:<
Dje në Rahovec ka vdekur një person. Kjo si pasojë kur kishte qenë duke e pastruar kombajin e tij, dyshohet se ka pasur kontakt me energji elektrike në aparatin e larjes.
Vdekjen e ka konstatuar mjeku në emergjencën që ishte dërguar në Gjakovë.
Me urdhër të prokurorit trupi i pajetë i viktimës u është liruar familjarëve për varrim.
>
Index:<725>
Title:<https://www.koha.net/kronike/101297/tenton-te-kerceje-nga-kulmi-i-shtepise-per-tu-vetevrare/>
Content:<
Mbrëmjen e kaluar në Ferizaj, një person i gjinisë mashkullore ka tentuar të kërcejë nga kulmi i shtëpisë së tij, me qëllimin të kryej vetëvrasje.
Policia thotë se falë reagimit të tyre të shpejt, personi ka zbritur nga kulmi.
Më pas, të njëjtit i është ofruar tretman mjekësor dhe ka vazhduar qëndrimin në shtëpinë e tij.
>
Index:<726>
Title:<https://www.koha.net/kronike/101229/gjashte-persona-prej-tyre-2-femije-lendohen-nga-perplasja-e-dy-makinave-ne-shkoder/>
Content:<
Të paktën 6 persona u plagosën kur dy automjete u përplasën pasditen e së dielës në afërsi të fshatit Rrenc në Shkodër, në aksin Shkodër - Vau i Dejës.
Policia dyshon se të dy automjetet po lëviznin me shpejtësi tej normave të lejuara dhe dyshohet se kjo shkelje është bërë shkak i aksidentit.
Përplasja ka qenë aq e fortë saqë drejtuesi i një prej mjeteve mezi është nxjerrë prej makinës nga zjarrfikësit.
Të lënduarit, të gjithë banorë të fshatit Gur i Zi, janë dërguar në spitalin e Shkodrës, ku mësohet se janë jashtë rrezikut për jetën. Mes tyre ka edhe fëmijë.
>
Index:<727>
Title:<https://www.koha.net/kronike/101162/mesohet-identiteti-i-te-riut-qe-u-rrah-nga-serbet-ne-veri-te-mitrovices/>
Content:<
Mbrëmë ka ndodhur një rast i rëndë në veri të Mitrovicës, ku është rrahur një djalë i ri shqiptar nga një grup i serbëve te vendi i quajtur “Tre rrokaqiejt”.
Ngjarja ka ndodhur mbrëmë rreth orës 23:30 minuta derisa 15 vjeçari shqiptar ishte duke u kthyer për në shtëpinë e tij në Suhodoll, me ç’rast ai është ndaluar nga një grup i serbëve të maskuar të cilët e kanë rrahur rëndë duke i shkaktuar lëndime të rënda trupore.
Bëhet fjalë për 15 vjeçarin Ridon Hajdari i cili është banor i Suhodollit, raporton Veriu.info.

Në veri të Mitrovicës, disa serbë rrahin një shqiptar

Hajdari ka rrëfyer momentet e tmerrshme që ka përjetuar derisa ishte duke u kthyer për në shtëpinë e tij.
“Kam qenë duke u kthyer nga pjesa jugore dhe si zakonisht kam kaluar urën e Ibrit dhe kam vazhduar në drejtim të Suhodollit, dhe në momentin që kam arritur te “Tre rrokaqiejt” më kanë dalë përpara një grup i personave të maskuar. Grupi ka qenë goxha i madh diku rreth 10 persona dhe kanë filluar të më godasin me shkelma, grushte dhe gjësende tjera. Ata vazhdimisht flisnin serbisht dhe më shanin në gjuhën e tyre. Ka qenë një moment i tmerrshëm ajo që kam përjetuar në rrugën për në shtëpinë time. Më kanë lënduar në çdo pjesë të trupit por më së shumti e kam të lënduar hundën”, ka thënë Ridon Hajdari.
Veriu.info ka siguruar edhe disa fotografi ku shihen lëndimet e rënda që ka marrë i riu shqiptar.
>
Index:<728>
Title:<https://www.koha.net/kronike/101138/rrahje-ne-nje-bastore-ne-kline/>
Content:<
Në rrugën Skënder Rexhepi në Klinë, raportohet se ka ndodhur një rrahje brenda në një bastore.
Katër të dyshuar, thuhet në raportin e policisë, kanë hyrë në bastore dhe kanë sulmuar një person me mjete të forta. Ata kanë ikur menjëherë në drejtim të panjohur.
Viktima ka pësuar lëndime të rënda trupore dhe është dërguar në Spitalin Rajonal të Pejës për tretman të mëtutjeshëm dhe gjendja e tij është jashtë rrezikut. Të dyshuarit janë në kërkim.
>
Index:<729>
Title:<https://www.koha.net/kronike/101135/hajni-vjedh-atlete-nga-nje-shtepi-ne-peje/>
Content:<
Është arrestuar një person në rrugën “Islam Tabaku” në Pejë, pasi siç raporton policia, ai kishte vjedhur atlete nga një shtëpi.
“I njëjti ka shfrytëzuar rastin derisa në shtëpi s’kishe banorë, ai ka vjedhur atletet dhe kur policia e ka ndalur të dyshuarin, gjatë kontrollit kishte gjetur dhe konfiskuar 5 gram të substancës narkotike që dyshohet të jetë Marihuanë”, thuhet në njoftim.
Me vendim të prokurorit pas intervistës i dyshuari dërgohet në mbajtje
>
Index:<730>
Title:<https://www.koha.net/kronike/101134/serbia-ngre-aktakuze-per-gazetarin-serb-shtetas-i-kosoves/>
Content:<
Edhe pse jeton në Mitrovicën veriore, nën juridiksionin e Republikës së Kosovës, gazetari serb Ivan Maksqimoviq më 21 qershor është njoftuar se Prokuroria publike e Beogradit ka ngritur aktakuzë ndaj tij.
Aktakuzë kjo e ngritur pas publikimit të shkrimit “A ekziston për Vuçiqin zgjidhje tjetër përveç fishekut”, për të cilin kishin raportuar mediat serbe, ku pas shikimit të tekstit, prokurori për krim të teknologjisë kishte vlerësuar se fjalia kontestuese “ofron mjaft dyshim të bazuar për vepër penale të rrezikimit të sigurisë, imponon obligimin nëse ekziston ndonjë qëllim serioz”.
KosovaPress ka siguruar thirrjen që Maksimoviqi ka marrë nga Prokuroria Publike e Beogradit, në të cilën thuhet se aktakuza është ngritur “për të dhënë një deklaratë në procedurë paraprake, për shkak të dyshimit të bazuar” se ai ka kryer veprën penale të rrezikimit të sigurisë.
Kjo çështje përveç, trajtimit politik, në vete ngërthen edhe disa paqartësi juridike, duke mos qenë e qartë se mbi çfarë baza ligjore shteti serb ka ngritur këtë aktakuzë.
Kjo nuk është hera e parë që juridiksioni i Serbisë paraqet problem për Kosovën, duke kujtuar edhe fletëarrestet të cilat ende figurojnë në bazën e të dhënave të INTEPROL-it.
Serbia ka arritur që ta mbajë peng të këtyre aktakuzave edhe kryeministrin aktual të Kosovës, Ramush Haradinajn, i cili në janar të vitit të kaluar ishte arrestuar nga policia franceze.

>
Index:<731>
Title:<https://www.koha.net/kronike/101133/ne-kamenice-germohen-varrezat-per-te-kerkuar-gjera-me-vlere/>
Content:<
Disa persona të panjohur, kanë gërmuar në varrezat e fshatin Zhujë në Kamenicë.
Ankuesi që ka njoftuar policinë, thotë se ata po kërkonin në varrezat e vjetra gjëra me vlerë.
Njësitë relevante kanë dalë në vendin e ngjarjes. Nuk raportohet për të arrestuar.
>
Index:<732>
Title:<https://www.koha.net/kronike/101131/tenton-te-bleje-produkte-me-100-euro-false/>
Content:<
Dje në fshatin Llapushnik të Gllogocit, një femër ka tentuar të blejë disa produkte në një market me 100 euro false.
Policia ka shkuar në vendin e ngjarjes, ka konfiskuar monedhën dhe e të dyshuarën e kanë shoqëruar në stacionin policor.
E dyshuara pas intervistës me vendim të prokurorit është liruar në procedurë të rregullt.
>
Index:<733>
Title:<https://www.koha.net/kronike/101050/asnje-gjurme-per-17-vjecaren-nga-lipjani-qe-u-zhduk-nje-muaj-me-pare/>
Content:<
19 maji ishte dita e fundit kur Murtez Luma e pa për herë të fundit vajzën e tij 17 -vjeçare Euronën.
Ka më shumë se 30 ditë që familja Luma nga Kojsku i komunës së Lipjanit, po e kërkon të bijën, e cila u largua një muaj më parë nga shtëpia, pa treguar se ku po shkonte, raporton KTV.
Vetëm disa ditë para se të largohej nga shtëpia, prindërit thonë se vërejtën shqetësimin e 17-vjeçares, por e cila refuzoi t’u tregonte se për çka bëhej fjalë.
E ndonëse e paraqitën menjëherë zhdukjen e vajzës, Murtez Luma thotë të jetë i zhgënjyer me punën e policisë.
KTV-ja ka provuar të marrë edhe policinë lidhur me këtë çështje, por kontakti me zyrtarët e policisë ka qenë i pamundur.
>
Index:<734>
Title:<https://www.koha.net/kronike/100975/ne-veri-te-mitrovices-disa-serbe-rrahin-nje-shqiptar/>
Content:<
Disa persona kanë sulmuar një shqiptar në rr. “Koloshini” në veri të Mitrovicës, të cilit i kanë shkaktuar lëndime trupore.
Rastin e ka konfirmua Policia e Kosovës, e cila ka njoftuar se pas ndihmës së parë që i është dhënë të lënduarit në Mitrovicë, ai është dërguar për trajtim shëndetësor në Prishtinë.
“Ankuesi mashkull shqiptar ka qenë duke lëvizur me biçikletë në drejtim të Suhodollit dhe në afërsi te tre soliterat, një grup prej disa personave e kanë sulmuar viktimën duke i shkaktuar lëndime trupore. Njësiti patrullues e ka dërguar viktimën në shtëpinë e shëndetit në Mitrovicë për tretman mjekësore, dhe i njëjti është dërguar për në Prishtinë”, thuhet në njoftimin për media të PK-së.
“Në vendin e ngjarjes kanë dal njësiti i hetimeve dhe i krim teknikës si dhe është konfiskuar mjeti i dyshimte (boks) në vendin e ngjarjes. Rasti është duke u hetuar nga njësitet relevante policore”, thuhet tutje në këtë njoftim.
>
Index:<735>
Title:<https://www.koha.net/kronike/100965/policia-ne-ndjekje-te-personave-qe-me-arme-grabiten-filialin-e-nje-banke-ne-shtime/>
Content:<
Dy persona, nën kërcënimin e armëve, kanë arritur të marrin dy arka me para në filialin e një banke në qytetin e Shtimes.
Ngjarja ka ndodhur në rrugën “Tahir Sinani” në Shtime, më 22 qershor rreth orës 09:20. Policia nuk jep detaje për shumën e parave të plaçkitura. Nga hetimet kanë kuptuar se dy personat kanë ikur me një veturë të tipit Opel Vectra. Policia është vënë në ndjekje të tyre.
“Dy persona të armatosur kanë hyrë në bankën ‘Raiffeisen’ ku kanë marrë dy arka me para por nuk dihet shuma e parave të vjedhura. Pas ekzaminimit të vendit të ngjarjes policia është angazhuar në grumbullimin e informatave dhe shikimit të kamerave të bankës ku shihet se të dyshuarit janë larguar me veturën Opel vectra, në drejtim të panjohur. Policia është në kërkim të dyshuarve”, thuhet në raportin 24 orësh.
>
Index:<736>
Title:<https://www.koha.net/kronike/100963/fjalosen-mbesa-me-gjyshen-burri-rrah-vajzen-dhe-gruan-e-tij/>
Content:<
Policia e Kosovës është dashur të ndërhyjë në një ngjarje në Viti. Një fjalosje mes mbesës dhe gjyshes ka bërë që burri të rrah vajzën dhe gruan e tij.
Ai është arrestuar për t’u dërguar në mbajtje, derisa vajza ka marrë tretman mjekësor.
Ngjarja ka ndodhur më 22.06.2018, në orën 19:00.
“Është arrestuar i dyshuari mashkull shqiptar pasi që i njëjti pas një mosmarrëveshje mes vajzës së tij viktimës femër shqiptare dhe gjyshes së saj i dyshuari e ka sulmuar fizikisht vajzën dhe bashkëshorten e tij. Viktimat kanë pranuar tretman mjekësor ndërsa i dyshuari me vendim te prokurorit dërgohet ne mbajtje”, thuhet në raportin 24 orësh.
>
Index:<737>
Title:<https://www.koha.net/kronike/100961/arrestohet-per-ryshfet-nje-zyrtar-ne-komunen-e-gjilanit-kerkoi-2-mije-euro-per-nje-shpronesim/>
Content:<
Është dërguar në mbajtje zyrtari i Pronave në Drejtorinë e Buxhetit në Gjilan, i cili dyshohet se kishte kërkuar 2 mijë euro ryshfet.
Viktima i ka treguar Policisë së Kosovës se kjo shumë i ishte kërkuar si këmbim për shpronësim të një prone në këtë qytet.
“I dyshuari mashkull shqiptar zyrtar i Pronave ne Drejtorin e Buxhetit Gjilan dyshohet se kishte kërkuar ryshfet me vlerë prej 2000 euro nga ankuesi mashkull shqiptar për shpronësimin e një prone në këtë Komunë. I dyshuari pas hetimeve intensive është arrestuar nga njësia e Krimeve Ekonomike, po ashtu janë konfiskuar bankënotat e shfrytëzuara. Me urdhër të prokurorit i dyshuari dërgohet në mbajtje”, thuhet në raportin 24 orësh të PK-së.
>
Index:<738>
Title:<https://www.koha.net/kronike/100958/me-pushke-gjuetie-ia-mbyt-qenin-dhe-e-kanos-arrestohet-e-me-pas-lirohet/>
Content:<
Një ngjarje e pazakontë ka ndodhur mbrëmë në Prishtinë.
Një burrë është arrestuar pasi me pushkë gjuetie ka vrarë qenin e viktimës, deri edhe e ka kanosur.
“Është arrestuar i dyshuari mashkull shqiptar pasi që i njëjti me pushkë gjuetie ia kishte mbytur qenin viktimës mashkull shqiptar dhe e kishte kanosur. Nga i dyshuari është konfiskuar pushka e gjuetisë modeli Over Under prodhim Turk e cila ishte me afat të skaduar. Me vendim të prokurorit i dyshuari është liruar në procedurë të rregullt”, thuhet në njoftimin e Policisë së Kosovës.
>
Index:<739>
Title:<https://www.koha.net/kronike/100944/brenda-nates-nje-sere-grabitjesh-ne-shengjin/>
Content:<
Një sërë grabitjesh brenda natës në Shëngjin, hajdutët përfitojnë nga stuhia.
Nga burime jozyrtare mësohet se tentativat kanë ndodhur brenda natës, teksa mësohet se janë vjedhur pesë milionë lekë në pikën e këmbimit valutor.
Grabitësit kanë përfituar nga mungesa e energjisë për shkak të stuhisë që ka kaluar mbrëmë në zonë. Policia vijon hetimet.
>
Index:<740>
Title:<https://www.koha.net/kronike/100858/nje-shqiptar-u-gjet-i-vdekur-ne-rome/>
Content:<
Një emigrant shqiptar i cili punonte në Romë, është gjetur i vdekur nga policia dhe zjarrfikësit, mëngjesin e sotëm.
Identiteti i shqiptarit, ende nuk është bërë i ditu.
Sipas mediave italiane, shqiptari i cili u gjet i vdekur është identifikuar që punonte si kamionist, tranmseton albinfo.
Policia nuk ka vërejtur shenja të dhunës në trupin e shqiptarit.
>
Index:<741>
Title:<https://www.koha.net/kronike/100834/arrestohet-hajni-i-shtepive-ne-prizren/>
Content:<
Policia e Kosovës në Prizren, thotë se pas një pune operative hetimore në terren është arritur të arrestohet një i dyshuar nga Prizreni, me dyshimin e bazuar se i njëjti, rreth orës 03:45 minuta ka kryer vjedhje të rëndë në një shtëpi në rrugën “Reshat Karjagdiu”.
“Gjatë intervistës, janë sqaruar edhe disa raste tjera që ishin nën hetim dhe që kishin ndodhur ditë më parë. Disa nga gjësendet e vjedhura janë gjetur dhe do t’u kthehen pronarëve”, thuhet në njoftim.
Me urdhër të prokurorit të shtetit i dyshuari ndalet nën masën e arrestit.
>
Index:<742>
Title:<https://www.koha.net/kronike/100817/nje-muaj-paraburgim-per-shantazh/>
Content:<
Gjykata Themelore në Ferizaj, ka aprovuar kërkesën e Prokurorisë Themelore të Ferizajt, të evidentuar si: PP/II.nr.1253-6/18, të datë 22 qershor 2018 për caktimin e masës së paraburgimit, ndaj të pandehurit L.A shtetas i Republikës së Kosovës, për shkak të dyshimit të bazuar se ka kryer veprën penale shantazh, nga neni 341 paragrafi 1 të KPRK-së.
I pandehuri L.A. dyshohet se më 21 qershor 2018, ka shantazhuar të dëmtuarën K.V, duke i kërkuar 200 euro në këmbim të telefonit të saj të cilin ditë më parë i kishte marr dhe në rast se nuk e siguron këtë shumë të parave do t’i publikojë në “Youtube” disa foto të cilat janë në telefon të të dëmtuarës, me këto veprime i pandehuri L.A dyshohet se ka kryer veprën penale shantazhi nga neni 341 paragrafi 1 të KPRK-së.
“Gjyqtari i procedurës paraprake i Departamentit të Përgjithshëm – Divizioni Penal, ka aprovuar kërkesën e prokurorit të shtetit për caktimin e masës së paraburgimit ndaj të pandehurit, konform nenit 187 paragrafi 1 të Kodit të Procedurës Penale të Republikës së Kosovës, dhe të pandehurit i është caktuar masa e paraburgimit në kohëzgjatje prej një (1) muaj”, thuhet në njoftim.
Me këtë rast palët njoftohen se ankesa kundër këtij aktvendimi nuk e shtynë ekzekutimin e tij.
>
Index:<743>
Title:<https://www.koha.net/kronike/100782/sulmohen-policet-ne-malisheve-arrestohen-dy-e-nje-sulmues-ik/>
Content:<
Dy persona janë arrestuar në Malishevë, pasi të njëjtit së bashku me një të dyshuar tjetër, kanë sulmuar fizikisht dy zyrtarë policorë derisa ata kanë qenë në kryerje të detyrës zyrtare.
Zyrtarët policorë kanë arritur që në vendin e ngjarjes t’i arrestojnë dy prej të dyshuarve, ndërsa i dyshuari i tretë ka arritur që të largohet dhe është në kërkim të Policisë.
Pas intervistimit, me urdhër të prokurorit kujdestar, dy të dyshuarit janë dërguar në mbajtje.
>
Index:<744>
Title:<https://www.koha.net/kronike/100735/e-shantazhon-me-publikim-te-videos-intime-ne-ferizaj/>
Content:<
Një person është arrestuar në fshatin Talinovc të Muhaxherëve në Ferizaj pasi kishte shantazhuar një femër, duke i kërkuar 200 euro, në të kundërtën do t’ia publikonte një videoincizim të saj.
Me urdhër të prokurorit, i dyshuari dërgohet në mbajtje.
>
Index:<745>
Title:<https://www.koha.net/kronike/100733/tri-femra-pesojne-dhune-ne-familje/>
Content:<
Dy persona pas një mosmarrëveshje mes familjarëve kanë rrahur tri femra të cilat kanë pësuar lëndime trupore.
Policia e Kosovës duke mos bërë të ditur lidhjen familjare ndaj dy sulmuesve dhe tri femrave, ka njoftuar se rasti ka ndodhur të enjten.
Të lënduarat janë dërguar për tretman mjekësor ndërsa me vendim të prokurorit, njëri nga të dyshuarit është dërguar në mbajtje.
>
Index:<746>
Title:<https://www.koha.net/kronike/100653/paralajmerimi-per-bombe-ne-spitalin-ne-mitrovice-alarm-i-rrejshem/>
Content:<
22:34 - Doli të jetë i rrejshëm paralajmërimi për bombë në spitalin e fëmijëve në veri të Mitrovicës.
Njoftimi duket që është dhënë nga disa fëmijë, ndërsa janë duke u hetuar shkaqet e njoftimit të rrejshëm.
Pak para orës 22:00, ekipet përkatëse nga Prishtina kanë dalë nga hapësirat e spitalit, ku nuk është gjetur ndonjë mjet eksplodues.
“Janë identifikuar fëmijët të cilët dyshohet se kanë paralajmëruar bombën në spital. Ata ndodhen në stacionin e policisë dhe jemi duke punuar në ndriçimin e shkaqeve të vërteta të këtij paralajmërimi të rrejshëm”, ka thënë për KosovaPress zëvendëskomandanti i Policisë së Kosovës për rajonin e Mitrovicë, Besim Hoti.
Një paralajmërim është dhënë në mbrëmjen e sotme për bombë të vendosur në spitalin e fëmijëve në veri të Mitrovicës.
Policia ka dalë menjëherë në vendin e ngjarjes, derisa pacientët dhe mjekët ishin evakuuar nga objekti i spitalit.

Paralajmërim për bombë në spitalin e fëmijëve në veri të Mitrovicës
Një paralajmërim është dhënë për bombë të vendosur në spitalin e fëmijëve në veri të Mitrovicës, bëjnë të ditur burime të KosovaPress-it.
Policia ka dalë menjëherë në vendin e ngjarjes, ndërsa priten njësitë përkatëse nga Prishtina.
Sipas këtyre burimeve, pacientët dhe mjekët janë evakuuar nga objekti i spitalit.
>
Index:<747>
Title:<https://www.koha.net/kronike/100623/pretendon-se-humbi-gishtin-ne-vendin-e-punes-kerkon-20-mije-euro-kompensim/>
Content:<
Prej 15 deri në 20 mijë euro, është shuma që Ardian Gashi, është i gatshëm ta pranojë në emër të kompensimit të dëmit, nga pala e paditur firma “Ylli Petrol”, me pronar Ramiz Gashi, për lëndimet që paditësi pretendon se i ishin shkaktuar në vendin e punës.
Paditësi Ardian Gashi, ish-punëtor në zdrukthëtarinë që funksionon në kuadër të “Ylli Petrol”, po kërkon kompensim të dëmit, me pretendimet se kjo e drejtë i takon pasi që ka humbur njërin gisht të dorës, teksa ka punuar në këtë firmë.
Lidhur me këtë çështje, të enjten është mbajtur seanca në Gjykatën Themelore në Prishtinë.
Sipas avokatit Xhavit Krasniqi, përfaqësues i paditësit Gashi, ekziston mundësia që pas ekspertizës së ekspertit të mbrojtjes dhe sigurisë në punë, i cili kishte konstatuar se firma “Yll Petrol” kishte bërë mbi 24 lëshime, të arrihet një marrëveshje me tani të paditurin Ramiz Gashin, si pronar i asaj firme, për kompensimin e dëmit.
Pasi që si pasojë e një aksidenti në punë ai kishte këputur gishtin e mesëm të dorës së majtë dhe kishte lënduar edhe gishtin tregues të së njëjtës dorë, sa ishte duke punuar pa kontratë pune te i padituri.
Sipas avokatit Krasniqi, në padi nuk është precizuar shuma e dëmit të shkaktuar në këtë rast, por që sipas tij, nga praktika gjyqësore shuma më e lartë e kërkuar është 40,000 mijë euro.
Mirëpo, ai tha se është i gatshëm të negociojë edhe lartësinë e kompensimit të dëmit të shkaktuar me palën e paditur, që kjo shumë të jetë prej 15-20.000 mijë euro.
Ndërsa, inicimin e një marrëveshje të mundshme mes dy palëve ndërgjyqëse sipas avokatit Krasniqi e kishte bërë pala e paditur me përfaqësues Emrush Kastratin, e që i njëjti tha se brenda një kohe mund të diskutojnë lidhur me lartësinë e kompensimit të dëmit material dhe jo material.
Përderisa, eksperti i sigurisë dhe mbrojtës Bajram Bytyqi, deklaroi se mbetet në tërësi pranë ekspertizës së tij, në të cilën kishte konstatuar se nga ana e paditësit Gashi nuk kishte pasur lëshime përpos një që ishte kujdesi apo vigjilenca jo adekuate në punë, ndërsa për të paditurin kishte konstatuar se kishte pasur afërisht 24 lëshime.
Gjykatësja Mihane Ismajli njoftoi palët se gjykata e mirëpret lajmin për arritje të një marrëveshje , mirëpo nëse marrëveshja nuk arrihet të bëhet atëherë seanca e radhës do të mbahet më 20 shtator 2018 ne ora 10:00.
Adrian Gashi ka paraqitur padi në Gjykatën Themelore të Prishtinës, respektivisht në Departamentin Civil më 29 dhjetor 2014, duke kërkuar kompensim dëmi lidhur me një dëmtim të cilin pretendon se i ishte shkaktuar gjatë kohës sa kishte punuar si në zdrukthëtar në “Ylli Petrol”.
Sipas padisë, paditësi më 13 gusht 2014, gjatë punës në orën 17:20, kishte këputur gishtin e mesëm të dorës së majtë dhe kishte lënduar edhe gishtin tregues të së njëjtës dorë.
Nga gjykata, sipas kësaj padie, kërkohet që të obligohet i padituri “Ylli Petrol”, që në emër të dëmit material dhe jo material ta kompensojë të paditësin, me arsyetimin se me këtë gjë atij i është zvogëluar aftësia punuese, ka pasur shëmtim dhe dëm edhe material dhe jo material.
Andaj në emër të dëmit material të dhimbjeve fizike të të gjitha intensiteteve dhe frikës së përjetuar kërkon kompensim nga pala e paditur./Betimi për Drejtësi 
>
Index:<748>
Title:<https://www.koha.net/kronike/100622/konfirmohet-aktakuza-ndaj-46-mjekeve-ne-rastin-stenta/>
Content:<
Rreth dy muaj pasi që e konfirmoi aktakuzën ndaj ish-ministrit të Shëndetësisë, Ferid Agani dhe ish-sekretarit të kësaj ministrie, Gani Shabani, Gjykata Themelore në Prishtinë ka vendosur njëjtë edhe për 46 të akuzuar tjerë të përfshirë në rastin e njohur si “Stenta”.
Gjykata i ka refuzuar kërkesat për hedhje të aktakuzës dhe kundërshtim të provave të paraqitura nga Gani Bajraktari, Sami Gjoka, Faik Shatri dhe 43 mjekë të tjerë, ndaj të cilëve, ishte vendosur të veçohet procedura në shqyrtimin fillestar të mbajtur në shkurt të këtij viti.
Lajmin për “Betimi për Drejtësi” e ka konfirmuar zëdhënësja e Gjykatës Themelore në Prishtinë, Mirlinda Gashi.
“Ju njoftojmë se lidhur me lëndën PKR.nr.40/18, sa i përket kërkesës për hedhje të aktakuzës dhe kundërshtimet nga mbrojtësit dhe vet të akuzuarit, Gjykata me dt. 30.05.2018 ka marr Aktvendim për refuzimin e kërkesës për hedhjen e aktakuzës dhe kundërshtim të provave”, thuhet në përgjigjën e gjykatës.
Kurse, sa i përket pjesës së tretë të të akuzuarve në këtë rast, ku përfshihen disa drejtorë të spitaleve private, mjekë dhe personel tjetër mjekësor, zëdhënësja Gashi bëri të ditur, se ende nuk është vendosur në lidhje me kërkesat e tyre për hedhjen e aktakuzës.
“Lidhur me lëndën PKR.nr.41/18, Gjykata ende nuk ka marr Aktvendim sa i përket kërkesës për hedhjen e aktakuzës dhe kundërshtim të provave”, thuhet në përgjigjen e Gashit.
Fillimisht, në rastin “Stenta” kishin qenë të përfshirë 64 të akuzuar, mirëpo në ndërkohë, prokuroria ishte tërhequr nga ndjekja penale ndaj Afrim Bekteshit, kurse, për të akuzuarit tjerë ishte vendosur të zhvilloheshin tri procedura të ndara gjyqësore.
Një vendim të tillë, gjykatësja e këtij rasti, Shadije Gërguri e kishte marr në shqyrtimin fillestar të mbajtur më 26 shkurt të këtij viti, për arsye të efikasitet të çështjes, pasi që si pasojë e numrit të madh të personave të akuzuar, kjo lëndë është sfiduar të trajtohet në praktikë nga gjykata.
Kështu, në rastin tash të njohur si “Stenta 1”, janë duke u gjykuar ish-ministri Ferid Agani dhe ish-sekretari Gani Shabani, në rastin “Stenta 2”, janë të akuzuar Gani Bajraktari, Sami Gjoka, Faik Shatri dhe 43 mjekë të tjerë, kurse në “Stenta 3” janë të përfshirë të akuzuarit, Ali Hocaoglu, Mahmut Çakmak, Raif Çavolli, Borche Petrovski, Shpend Elezi, Blerim Zuna, Abdullah Tuna, Astrit Bakiqi, Driton Sylejmani, Arton Beqiri, Lulzim Brovina dhe katër spitale private si persona juridik.
Prokuroria e Shtetit më 15 qershor 2016 kishte ngritur aktakuzë kundër ish-ministrit të Shëndetësisë, Ferid Agani, sekretarit të përgjithshëm të MSh, Gani Shabani dhe 62 personave të tjerë, për veprat penale “keqpërdorimi i pozitës apo autoritetit zyrtar”, “marrje e ryshfetit”, “dhënie e ryshfetit”, “trajtimi i pandërgjegjshëm mjekësor”, “ushtrimi i kundërligjshëm i veprimtarisë mjekësore dhe farmaceutike” dhe “shmangia nga tatimi “.
Në ndërkohë, prokuroria kishte hequr dorë nga ndjekja penale ndaj kardiologut Afrim Bekteshi, me arsyetimin se i njëjti është përfshirë gabimisht në aktakuzë.
Në ketë çështje penale hetimet fillimisht janë zhvilluar kundër 116 personave fizikë dhe katër personave juridikë. Mirëpo për 56 persona fizikë nuk janë plotësuar kushtet ligjore që të përfshihen në këtë aktakuzë, andaj për të njëjtit janë pushuar hetimet.
Mbrojtja e të akuzuarve ka ngritur dilema të shumta rreth ligjshmërisë së kësaj aktakuze, e cila sipas tyre, përveçse përmban prova të papranueshme ajo është ngritur në mënyrë të kundërligjshme nga prokurori i Zyrës së Kryeprokurorit të Shtetit, Besim Kelmendi. Sipas mbrojtjes, Zyra e Kryeprokurorit të Shtetit nuk ka kompetenca në ngritjen e aktakuzave siç ka ndodhur në këtë rast.
>
Index:<749>
Title:<https://www.koha.net/kronike/100590/kapet-ne-pikekalimin-e-kulles-hajni-i-kerkuar-ne-prishtine/>
Content:<
Prishtinë, 21 qershor - Dje në pikën kufitare, Kullë, është arrestuar një person i dyshuar, i cili ishte në kërkim policor. I dyshuari po kërkohej nga stacioni policor ‘Qendra’ në Prishtinë, për disa raste të vjedhjeve, njoftoi policia.
Personi i arrestuar, G. LL, mashkull, 43 vjeç, shtetas i Republikës së Kosovës i ,cili nga hetuesit e stacionit ‘Qendra’ në Prishtinë ishte identifikuar që nga viti 2017, dyshohet të jetë i përfshirë në disa raste të vjedhjeve , që janë raportuar në polici (kryesisht janë vjedhje të kuletave).
Personi i dyshuar me urdhër të prokurorit të Shtetit është dërguar në qendrën e mbajtjes për 48 orë, ndërkohë që hetuesit policorë të Drejtorisë Rajonale të Policisë në Prishtinë janë duke kryer veprimet e nevojshme policore për kompletimin e lëndëve, të cilat pastaj do të procedohen në institucionet përkatëse.
>
Index:<750>
Title:<https://www.koha.net/kronike/100549/plagoset-nje-18-vjecare-ne-istog/>
Content:<
Një femër 18-vjeçare është plagosur sot në fshatin Orroberdë të Istogut në rrethana ende të pasqaruara.
Policia e Kosovës njofton se viktima M.M. është e lindur më vitin 02.10.2000 nga fshati Jablanicë i Pejës, ndërkohë që personi i dyshuar që kreu sulmin është i njohur për policinë dhe është në kërkim.
Viktima gjendet në spitalin rajonal Pejë, ku sipas mjekëve gjendja e saj shëndetësore është e rëndë.
Lidhur me rastin është njoftuar edhe Prokurori i shtetit dhe në koordinim të plotë, policia është duke i ndërmarrë të gjitha veprimet e nevojshme.
>
Index:<751>
Title:<https://www.koha.net/kronike/100536/arrestohet-kapoja-e-hasit-qe-trafikonte-shqiptare-ne-angli/>
Content:<
Policia e Londrës ka arrestuar një trafikant shqiptar që drejtonte një grup kriminal që sipas autoriteteve ka dërguar në Angli qindra emigrantë të fshehur në kamionë frigoriferikë. Kreu i bandës është Alket Dauti, i cili është arrestuar nga policia britanike në Londër në një apartament pas një hetimi të gjatë.
Në momentin e arrestimit, sipas mediave britanike ai iu drejtua njërit prej oficerëve që kishin qenë të infiltruar me fjalët “Ty të mbaj mend shumë mirë”. Ndërsa kur po hipte në makinën e policisë, shqiptari iu drejtua gazetares “Shkruani mirë për mua, kapët fotografi të mira?” Banda ushtronte aktivitetin kriminal prej disa kohësh, ndërsa më parë janë arrestuar 10 persona të tjerë në Francë dhe në Spanjë.
Ndërkohë që Shqiptarja.com ka siguruar edhe disa foto të tjera të Alket Dautit, që u arrestua në Londër për llogari të drejtësisë belge. Dauti është me origjinë nga Hasi, ndërkohë që dyshohet se ka trafikuar një numër të madh personash nga Shqipëria për në Angli.

>
Index:<752>
Title:<https://www.koha.net/kronike/100528/vidhet-nje-pike-karburanti-ne-peje/>
Content:<
 Një person ka raportuar se derisa ishte duke punuar në një pikë karburanti në rrugën “Kreshnik Ademaj” në Pejë, një person i armatosur ka grabitur 320 euro dhe është larguar në drejtim të panjohur.
Nuk raportohet për lëndime ndërsa rasti vazhdon të hetohet.
>
Index:<753>
Title:<https://www.koha.net/kronike/100526/zyrtari-deshi-ta-mashtronte-kryetarin-e-pejes-perfundon-me-aktakuze/>
Content:<
Pejë, 21 qershor – Prokuroria Themelore në Pejë, Departamenti i krimeve të rënda, ka ngritur aktakuzë kundër të pandehurit B.Sh. për vepër penale “Keqpërdorim i pozitës apo autoritetit zyrtar” nga neni 422 paragrafi 1 të KPRK-së dhe të pandehurit E.D. për vepër penale “Mashtrim i mbetur në tentativë” nga neni 335 paragrafi 3 lidhur me paragrafin 1 dhe nenin 28 të KPRK-së.
Sipas aktakuzës, i pandehuri B.Sh. më 28.04.2016 në Pejë, si zyrtar i Kabinetit të kryetarit të Komunës së Pejës, përpilon vendimin kinse të lëshuar nga Bordi i Drejtorëve të kësaj komune dhe atë ia dërgon kryetarit G.M. të cilin e vë në lajthim dhe ky i fundit e nënshkruan së bashku me vendime të tjera, ndërsa i pandehuri B.Sh. me të vërejtur se në të njëjtin vendim ka harruar ta përfshijë si palë kompaninë e të pandehurit E.D., përpilon edhe vendimin e dytë në të cilin e përfshinë si palë këtë kompani dhe më 03.05.2016 ia dërgon personalisht të pandehurit E.D. dhe ia njeh të drejtën e kompensimit si operator ekonomik në vlerë prej 440.000€, i cili me të pranuar këtë vendim, përmes postës ia dërgon zyrtarit të financave, të dëmtuarit J.A. dhe kërkon kompensimin e vlerës së lartcekur.
Të pandehurit me këto veprime, përkatësisht i pandehuri B.Sh. si person zyrtar, duke shfrytëzuar detyrën zyrtare dhe tejkaluar kompetencat, me qëllim të përfitimit të kundërligjshëm të dobisë pasurore dhe i pandehuri E.D. me qëllim të përfitimit të kundërligjshëm të dobisë pasurore, me anë të paraqitjes së rreme të fakteve, kanë përmbushur elementet e veprave penale të përshkruara si më lart.
Prokurori i çështjes me rastin e ngritjes së aktakuzës, i ka propozuar Gjykatës që të pandehurit t’i shpallë fajtorë dhe t’i dënojë sipas ligjit për veprën penale e cila u vihet në barrë.
>
Index:<754>
Title:<https://www.koha.net/kronike/100525/rrah-dy-police-ne-prishtine/>
Content:<
Një person është arrestuar të mërkurën pasi ka rrahur dy zyrtarë policorë që ishin në kryerje të detyrës.
Ai duke mos respektuar urdhrat i ka penguar dhe më pas i ka sulmuar dy policët.
I njëjti është intervistuar dhe me vendim të prokurorit është dërguar në mbajtje.
>
Index:<755>
Title:<https://www.koha.net/kronike/100522/ne-vlore-gjenden-790-kg-hashash-asnje-i-arrestuar/>
Content:<
Policia e Vlorës ka saktësuar peshën e hashashit të gjetur një ditë më parë në Gjirin e Bristanit, dhe bëhet fjalë për plot 790 kg e paketuar në rreth 50 pako.
Gjithashtu janë gjetur edhe disa bidonë me benzinë, ndërkohë që është bërë dhe krehja e zonës së gadishullit të Karaburunit. Sipas policisë poseduesit e hashashit, duke përfituar nga terreni i thyer dhe me shkurre kanë mundur të fshihen dhe të largohen. Nuk ka ndonjë të dyshuar apo të shoqëruar, por policia është mjaft hermetike në dhënien e informacioneve.
>
Index:<756>
Title:<https://www.koha.net/kronike/100521/nje-muaj-paraburgim-per-rrahjen-ne-prizren/>
Content:<
Gjykata Themelore e Prizrenit ka caktuar masën e paraburgimit në kohë zgjatje prej një muaji ndaj të pandehurit me iniciale D.H nga Prizreni, për shkak të dyshimit të bazuar se ka kryer veprën penale lëndim i rëndë trupor.
Më 15 qershor i pandehuri dyshohet se ka shkaktuar lëndim të rëndë trupor me mjetet e rrezikshme me arsyen se djali i të dëmtuarit kishte pasur mosmarrëveshje para këtij rasti me të pandehurin me iniciale D.H. e që për këtë arsye, i dëmtuari me iniciale H.B. ishte nisur që të lajmëronte rastin në stacioni policor.
“Derisa ishte duke ecur rrugës të pandehurit me iniciale D.H. me veturën e tij, së bashku me të pandehurin A.D. i dalin përpara e pastaj edhe i pandehuri M.H. me veturën e tij i del përpara të dëmtuarit dhe pasi ndalen që të tre, ia hapin derën veturës së të dëmtuarit dhe e sulmojnë duke e goditur me grusht, shkop druri ndërsa i pandehuri me iniciale D.H. edhe me një brisk, të cilin e gjen në veturën e të dëmtuarit”, thuhet në njoftimin e Gjykatës Themelore në Prizren.
“Pasi që i njëjti që nga data 19.06.2018 ka qenë në arrati, kjo çështje është në fazën e hetimeve ka arsye për të besuar se i njëjti mund të fsheh provat, mund të dikoj në të dëmtuarit në dëshmitarë me çka do të pengojë rrjedhën e procedurës. Prandaj caktimi i masës së paraburgimit është i bazuar dhe i arsyeshëm për sigurimin e prezencës së të pandehurit dhe zhvillimin normal të rrjedhës së procedurës penale”, thuhet në njoftim.
>
Index:<757>
Title:<https://www.koha.net/kronike/100514/nje-muaj-paraburgim-per-te-miturin-qe-vodhi-xhamine-ne-gjilan/>
Content:<
Gjykata Themelore në Gjilan ka aprovuar masën e paraburgimit të miturit G. G., në kohëzgjatje prej një muaji.
I mituri nga Drenasi dyshohet se ditë më parë me dashje, me anë të përdorimit të forcës ka hapur kasafortën e xhamisë në fshatin Malishevë e Poshtme të Gjilanit, duke i marr shumën prej katërqind 400 eurove nga kjo kasafortë.
>
Index:<758>
Title:<https://www.koha.net/kronike/100479/aksident-ne-magjistralen-prishtine-peje-kolonat-deri-ne-3-kilometra/>
Content:<
Mëngjesin e sotëm një aksident ka ndodhur në mes të tri veturave në magjistralen Prishtinë-Pejë, afër Parkut të Biznesit.
Policia ka dalur në vendin e ngjarjes, kurse deri më tani nuk raportohet për të lënduar.
Aksidenti ka bërë që kolonat të jenë deri në tri kilometra.
>
Index:<759>
Title:<https://www.koha.net/kronike/100381/tre-policeve-gjilanas-u-caktohet-masa-e-arrestit-shtepiak/>
Content:<
Gjykata Themelore në Gjilan ka aprovuar kërkesën e Prokurorisë Themelore të Gjilanit, duke i caktuar masën e arrestit shtëpiak të pandehurve, zyrtarëve policorë Z.J., I.R. dhe B.O., në kohëzgjatje prej një muaji.
“Ditë më parë, disa persona kanë kryer një vjedhje në Qendrën Tregtare ‘Agmia’, në Gjilan, ku me këtë rast zyrtarët policorë në detyrë, nuk kanë përmbushur detyrat dhe përgjegjësitë që i kanë, duke mos arritur të identifikojnë apo të kapin personat që kanë kryer këtë vjedhje. Me këto veprime, i pandehuri Z.J. dhe I.R. dyshohet se kanë kryer veprën penale ‘bashkëkryerje keqpërdorim i pozitës apo autoritetit zyrtar’, ndërsa i pandehuri B.O. dyshohet se ka kryer veprën penale ‘keqpërdorim i pozitës apo autoritetit zyrtar’”, thotë Gjykata Themelore e Gjilanit.
Palët kanë të drejtën e ankesës ndaj këtij vendimi në Gjykatën e Apelit.
Policët dyshohen se nuk kishin reaguar për parandalimin e plaçkitjes e cila kishte ndodhur në Qendrën Tregtare “Agmia” e cila gjendet afër kazermës së Forcës së Sigurisë së Kosovës (FSK) dhe afër objektit të Gjykatës Themelore të Gjilanit dhe objektit të Prokurorisë, raportonte korrespodenti i Grupit KOHA në Gjilan.
Plaçkitja e armatosur kishte ndodhur javën e kaluar në orët e hershme të mëngjesit ku një grup i personave të maskuar kishin shkatërruar dyert e objektit të Qendrës Tregtare dhe më pas ishin futur brenda duke vjedhur bankomatin i cili i takonte bankës Raiffaisen.
Kurse plaçkitësit ishin larguar pa ndonjë problem nga vendi i ngjarjes me një makinë tjetër e cila ishte parkuar në oborrin e qendrës tregtare.
>
Index:<760>
Title:<https://www.koha.net/kronike/100371/arrestohet-i-mituri-qe-vodhi-rreth-400-euro-ne-xhami/>
Content:<
Më 19 qershor është arrestuar një i mitur shqiptar, shtetas i Kosovës me dyshimin se më 12 qershor në xhaminë e fshatit Malishevë të komunës së Gjilanit kishte vjedhur rreth 400 euro, bën të ditur Policia e Kosovës përmes një komunikate për media.
“Është arrestuar i dyshuari i mitur shqiptar pasi që dyshohet se më datën 12 qershor 2018, rreth orës 03:20 në xhaminë e fshatit Malishevë, komuna Gjilan, ka kryer veprën penale ‘vjedhje e rëndë’, duke hapur derën e xhamisë me ndihmën e një kaçavide, ka depërtuar brenda dhe nga një kasafortë kishte vjedhur rreth 400 euro, para të grumbulluara nga besimtarët”, thuhet në komunikatë.
I dyshuari është intervistuar në prezencën e punëtorit të QPS-s dhe avokatit mbrojtës dhe me vendim të Prokurorit është ndaluar në qendrën e mbajtjes për 24 orë.
>
Index:<761>
Title:<https://www.koha.net/kronike/100369/konfiskohen-200-euro-false-ne-nje-banke-ne-gjilan/>
Content:<
Policia e Kosovës përmes një komunikate për media bën të ditur se ka konfiskuar 200 euro në një bankë në Gjilan, transmeton Koha.net.
“Më 18 qershor 2018 në bankën ‘Raiffeisen Bank’ në Gjilan ankuesi, arkëtar i kësaj banke, ka raportuar se derisa ishte në detyrë, klienti shqiptar shtetas i Kosovës kishte shkuar për t’i verifikuar një shume të hollave prej 3500 euro, ku dyshohet se kartëmonedha prej 200 euro është e falsifikuar dhe e njëjta është konfiskuar”, thotë PK.
Me vendim të Prokurorit, rasti i referohet NJHR-së në procedura hetimore.
>
Index:<762>
Title:<https://www.koha.net/kronike/100368/haziri-te-zbardhet-rasti-i-sulmit-fizik-ndaj-drejtorit-korca/>
Content:<
Kryetari i Komunës së Gjilanit, Lutfi Haziri, ka dënuar sulmin e djeshëm të disa personave ndaj drejtorit të Shërbimeve Publike, Naser Korça, në zyrën e tij.
I pari i Gjilanit ka vlerësuar se sulmi fizik dhe presioni në administratë është i papranueshëm dhe se sundimi i ligjit është mjeti i vetëm i punës së administratës komunale.
Haziri ka kërkuar nga organet e drejtësisë që ta zbardhin rastin deri në fund, duke u lutur që sulme të tilla të mos ndodhin në të ardhmen.
>
Index:<763>
Title:<https://www.koha.net/kronike/100366/kater-persona-sulmojne-drejtorin-e-sherbimeve-publike-ne-gjilan-arrestohen/>
Content:<
Policia e Kosovës përmes një komunikate për media bën të ditur se janë arrestuar katër persona dje në Gjilan me dyshimin se kanë sulmuar drejtorin e Shërbimeve Publike.
Drejtor i Shërbimeve Publike në Gjilan është Naser Korça, transmeton Koha.net. Policia thotë se megjithatë ai nuk ka pësuar lëndime trupore.
“Më 19 qershor 2018, rreth 08:20, Policia e Kosovës në Gjilan është njoftuar se katër të dyshuarit shqiptarë, shtetas të Kosovës, e kanë sulmuar fizikisht drejtorin e Shërbimeve Publike, në zyrën e tij, me ç‘rast i kanë shkaktuar dëme materiale në zyrë, ndërsa i njëjti fatmirësisht nuk ka pësuar lëndime trupore”, thuhet në komunikatë.
Policia shton se kanë ndërhyrë punëtorët tjerë të komunës, të cilët edhe e kanë ndaluar sulmin.
“Policia e Kosovës fillimisht i ka arrestuar të gjithë të dyshimtit, të cilët janë intervistuar në cilësinë e të dyshuarve për rastin “sulm ndaj personit zyrtar”. Lidhur me rastin është njoftuar prokurori i shtetit i cili ka urdhëruar që rasti të procedohet në procedure të rregullt në PTH. Motivet e rastit janë duke u hetuar”, thuhet në komunikatë.
>
Index:<764>
Title:<https://www.koha.net/kronike/100359/vdes-nje-burre-ne-kamenice-pasi-rrotullohet-me-traktor/>
Content:<
Më 16 qershor 2018, rreth orës 11:55, Policia e Kosovës në Kamenicë ka pranuar një informatë për një incident në fshatin Sedllar, komuna Kamenicë ku është rrokullis një traktor dhe një person është i lënduar, bëhet e ditur përmes një komunikate për media.
“Në vendin e ngjarjes kanë dal njësitë policore dhe ndihma e shpejtë. Mjeku kujdestar në vendin e ngjarjes vetëm ka mundur me e konfirmuar se personi shqiptar shtetas i Kosovës (1972) është pa shenja jete”, thuhet në komunikatw, transmeton Koha.net.
Nga hetimet në vendin e ngjarjes dyshohet se viktima është rrokullisur me traktor në një mal të thellë te vendi i quajtur ,,Ramaden’’ deri sa ishte duke bartur dru nga një vend në një vend tjetër.
Me urdhër të prokurorit, trupi pajetë dërgohet në IML dhe rasti i referohet NJHR-së.
>
Index:<765>
Title:<https://www.koha.net/kronike/100356/ne-prishtine-e-podujeve-shkelen-dy-kembesore/>
Content:<
Në Prishtinë dje rreth orës 11:27 raportohet se një burrë përderisa ishte duke lëvizur me motoçikletë ka goditur këmbësorin, zyrtar policor.
Policia e Kosovës përmes një komunikate për media bën të ditur se viktima ka pësuar lëndime trupore dhe i njëjti është dërguar për tretman mjekësor, transmeton Koha.net. Me urdhër të prokurorit rasti shkon në procedurë të rregullt.
Kurse në Podujevë është arrestuar një burrë, me dyshimin se me veturë ka goditur një këmbësore, e cila ka pësuar lëndime trupore dhe e njëjta është dërguar për tretman mjekësor në QKUK.
Rasti ka ndodhur dje rreth orës 19:20.
>
Index:<766>
Title:<https://www.koha.net/kronike/100353/i-detyron-femijet-te-kerkojne-lemoshe-shoqerohet-nje-grua-ne-polici/>
Content:<
Policia e Kosovës përmes një komunikate për media bën të ditur se ka shoqëruar një grua në Polici me dyshimin se ka detyruar dy fëmijët e saj të kërkojnë lëmoshë.
Gruaja, e komunitetit Rom nga Mitrovica, këtë veprim e ka bërë së bashku me bashkëshortin e saj, transmeton Koha.net.
“Raportohet se e dyshuara femër K/Rome është shoqëruar në Polici, pasi që e njëjta në bashkëveprim me bashkëshortin e saj mashkull K/Rom kanë detyruar –shtyrë dy fëmijët e tyre të dalin në rrugë për të kërkuar lëmoshë. E njëjta është intervistuar dhe me vendim të prokurorit është liruar”, thuhet në komunikatë.
>
Index:<767>
Title:<https://www.koha.net/kronike/100351/nen-pranga-nje-burre-per-vjedhje-te-vetures/>
Content:<
Është arrestuar një burrë në Vushtrri me dyshimin se kishte vjedhur një veturë, transmeton Koha.net.
Këtë e bën të ditur Policia e Kosovës përmes një komunikate për media.
“Më 19.06.2018 është raportuar se është arrestuar i dyshuari mashkull K/Shqiptar, nën dyshimin se i njëjti kishte vjedhur veturën pronë e ankuesit mashkull K/Shqiptar. I dyshuar me vendim të prokurorit është dërguar në mbajtje”, thuhet në komunikatë.
>
Index:<768>
Title:<https://www.koha.net/kronike/100350/keqtrajton-seksualisht-nje-grua-arrestohet-nje-burre-ne-peje/>
Content:<
Në Pejë është arrestuar dje një burrë me dyshimin se ka keqtrajtuar seksualisht një grua.
Këtë e bën të ditur përmes një komunikate për media Policia e Kosovës, transmeton Koha.net.
“Më 19.06.2018 është arrestuar i dyshuari mashkull K/Shqiptar, nën dyshimin se i njëjti kishte keqtrajtuar seksualisht viktimën femër K/Shqiptare. Me vendim të prokurorit i dyshuari pas intervistimit është dërguar në mbajtje”, thuhet në komunikatë.
>
Index:<769>
Title:<https://www.koha.net/kronike/100209/paraburgim-nje-mujor-ndaj-te-dyshuarit-per-pjesemarrje-ne-rrahje-dhe-lendim-trupor/>
Content:<
Gjykata Themelore në Ferizaj, ka aprovuar kërkesën e Prokurorisë Themelore të Ferizajt, për caktimin e masës së paraburgimit, ndaj të pandehurit A.A shtetas të Republikës së Kosovës. për shkak të dyshimit të bazuar se ka kryer veprën penale pjesëmarrja në rrahje nga neni 190 paragrafi 2 të Kodit Penal të Republikës së Kosovës (KPRK) dhe veprën penale të kryer ë bashkëkryerje lëndim i lehtë trupor.
I pandehuri A.A, (së bashku me të pandehurit D.Sh dhe M.M) dyshohet se në një kafiteri në Ferizaj, pas një mos marrëveshje të më hershme me tani të ndjerin E.I, ishin nisur të përgatitur për në kafiteri, ku e kanë ditur se gjendet tani i ndjeri E.I dhe pasi hynë në kafiteri në mënyrë të befasishme duke e goditur disa herë me thikë tani të ndjerin dhe duke i shkaktuar plagë vdekjeprurëse, ndërsa i shkaktojnë lëndime trupore të dëmtuarit E.Sh, dhe I,E me të cilat veprime po ashtu kanë shkaktuar frikë te pjesëmarrësit në kafiteri.
Me këto veprime i pandehuri A.A dyshohet se ka kryer veprën penale pjesëmarrja në rrahje dhe veprën penale të kryer në bashkëkryerje lëndim i lehtë trupor dhe i është caktuar masa e paraburgimit në kohëzgjatje prej një (1) muaj.
Me këtë rast palët njoftohen se ankesa kundër këtij aktvendimi nuk e shtynë ekzekutimin e tij.
>
Index:<770>
Title:<https://www.koha.net/kronike/100187/lirohet-femra-e-futur-me-dhune-ne-nje-veture-nga-dy-persona/>
Content:<
Dje rreth orës, 01:00, në Prishtinë, dy persona, tash të njohur për policinë, e kanë futur me dhunë një femër në veturën e tyre, transmeton Koha.net.
Sipas ngjarja ka ndodhur rrugën “Nora e Hotit” në Prishtinë kur nga persona të dyshuar, një femër është futur me forcë në një veturë të tipit Golf 4. Ata pastaj anë larguar nga vendi i ngjarjes.
Njësitet policore pas grumbullimit të shpejtë të informacioneve të marra në rrugë operative si dhe pas zgjerimit të hetimit, kanë arritur që të identifikojnë viktimën si dhe të shoqëroj në stacion policor dy persona të dyshuar:
 S. D, mashkull, 37 vjeç, shtetas i Republikës së Kosovës si dhe
 E. A , mashkull, 24 vjeç, shtetas i Republikës së Kosovës.
Ndaj personave të dyshuar është iniciuar rasti shtrëngim dhe të njëjtit me urdhër të prokurorit të shtetit lirohen në procedurë të rregullt, ndërkohë që hetuesit policor janë në përfundim të veprimeve të nevojshme hetimore dhe procedurale, për sqarimin dhe zbardhjen e plotë të motiveve dhe rrethanave të ngjarjes.
>
Index:<771>
Title:<https://www.koha.net/kronike/100170/roja-e-mbush-pyllin-e-akernise-me-bime-kanabis-policia-e-kap-mat/>
Content:<
Policia e Vlorës ditën e djeshme në vendin e quajtur Pylli i Akërnisë ka gjetur të kultivuara 300 bimë kanabis. Për këtë rast është proceduar penalisht shtetasi V.M., 47 vjeç, me funksion roje mjedisi në A.K.Z.M, raporton “Panorama”.
Gjithashtu është arrestuar në flagrancë edhe shtetasi V.Nune, 61 vjeç, banues në Novoselë, pasi në vendin e quajtur “Sinanaj”, në fshatin Vergo, Delvinë i janë gjetur dhe asgjësuar 265 bimë narkotike fidanë.
Materialet hetimore iu referuan Prokurorisë për veprat penale “Kultivimi bimëve narkotike” dhe “Shpërdorimi detyrës”, parashikuar nga nenet 284 dhe 248 të Kodit Penal.
>
Index:<772>
Title:<https://www.koha.net/kronike/100162/i-moshuari-vret-gruan-e-pastaj-veten-ne-prishtine/>
Content:<
Një i moshuar ka vrarë gruan dhe më pas veten sot rreth orës 12:00 në rrugën “Fitim Duraku” në Prishtinë.
Sipas një njoftimi nga policia, në vendin e ngjarjes është konstatuar vdekja e burrit H.C., 73-vjeçar. Gruaja, Z.C. 66-vjeçare, ka ndërruar jetë më pas, pasi që s&#39;kishte arritur t&#39;u mbijetonte plagëve. Vdekja e saj u konstatua nga ekipi mjekësor në QKUK.
Hetimet e para kanë ngritur versionin se fillimisht është plagosur viktima Z.C. nga H.C. dhe më pas ky i fundit dyshohet se ka kryer vetëvrasje me armën e zjarrit që është gjetur në afërsi të tij.
Policia ka thënë se po merret intensivisht në sqarimin e të gjitha rrethanave lidhur me rastin.
>
Index:<773>
Title:<https://www.koha.net/kronike/100136/arratisen-nga-nje-burg-grek-3-shqiptare-te-arrestuar-per-vjedhje/>
Content:<
Tre shtetas shqiptarë të dënuar për vjedhje dhe hyrje me forcë në shtëpi, të arrestuar më 13 qershor, janë arratisur nga qelitë e Departamentit të Policisë së Argyroupolit.
Ata mundën të sharronin me fletë metalike hekurat e tualetit të paraburgimit rreth orës 6:30 të mëngjesit të kësaj të marte, për t’u hedhur më pas nga një lartësi prej 10 metrash, shkruan KsP.
Shqiptarët u pikasën nga oficerët e policisë, që u përpoqën t’i ndalnin pa sukses, pasi ata arritën të kapërcenin gardhin dhe të largoheshin prej andej.
Ata ishin arrestuar 6 ditë më parë si anëtarë të një bande përgjegjëse për mbi 70 raste vjedhjeje në Qarkun e Atikës, me një total prej mbi 400 mijë euro të siguruara nga këto veprime të paligjshme.
Shefi i Unionit të Oficerëve të Policisë, në Atikën Juglindore, Giorgios Kalliakmanis theksoi se “prej kohësh, shoqata e tyre kishte vënë në dukje papërshtatshmërinë e godinës që strehonte Departamentin e Sigurisë dhe kishin denoncuar problemet e Drejtorisë së Policisë së Atikës Juglindore”.
>
Index:<774>
Title:<https://www.koha.net/kronike/100118/dy-vjet-burgim-per-inspektorin-qe-mori-ryshfet/>
Content:<
Gjykata Themelore në Gjilan ka dënuar me dy vjet burgim të akuzuarin B.A., që si inspektor i ndërtimit në nëntor të vitit 2015 kishte kërkuar 5000 euro ryshfet nga A.I., që të mos rrënohet një pjesë e objektit që ishte mbindërtim.
Sipas njoftimit nga gjykata, B.A. kishte thirrur disa herë të dëmtuarin në telefon dhe më pas kishte marrë 3000 euro ryshfet.
“Me këto veprime i akuzuari B. A. ka kryer veprën penale marrja e ryshfetit nga neni 428 paragrafi 1 të Kodit Penal të Republikës së Kosovës (KPRK). Trupi gjykues pas shqyrtimit të gjitha shkresave të lëndës dhe dëgjimit të dëshmitarëve, ka shqiptuar një dënim prej dy (2) vite burgim dhe një dënim plotësues prej dy (2) viteve ndalimi i funksioneve në administratën publike, pas vuajtjes së dënimit me burg”, thuhet në njoftim të Gjykatës Themelore të Gjilanit.
Në këtë rast janë liruar nga akuza, V.Sh., M.Sh., B.M. dhe A.B., po ashtu zyrtarë komunalë pasi që “nuk u vërtetua se kanë kryer veprën penale me të cilin ishin ngarkuar”.
>
Index:<775>
Title:<https://www.koha.net/kronike/100117/arrestohet-dy-muaj-pasi-vodhi-1800-euro/>
Content:<
Një femër e komunitetit boshnjak është arrestuar dy muaj pasi kishte kryer një vjedhje në fshatin Dobrush të Istogut.
Bëhet fjalë për rastin e ndodhur më 4 prill, kur e dyshuara kishte vjedhur 1800 euro.
Policia e Kosovës ka thënë se pas hetimeve të pandërprera është identifikuar dhe arrestuar e dyshuara. Me urdhër të prokurorit është dërguar në mbajtje.
>
Index:<776>
Title:<https://www.koha.net/kronike/100116/dy-persona-rrihen-ne-ferizaj-nje-arrestohet-e-nje-arratiset/>
Content:<
Një person është arrestuar pas një rrahje që ka pasur me një person tjetër në rrugën “Ahmet Kaçaniku” në Ferizaj të hënën në mesditë.
Sipas raportit të policisë, te i dyshuari janë konfiskuar një revole me pesë fishekë.
Ai është dërguar në mbajtje, ndërsa i dyshuari tjetër gjendet në arrati.
>
Index:<777>
Title:<https://www.koha.net/kronike/100114/banka-raporton-200-euro-false/>
Content:<
Një bankë në Gjilan ka raportuar se ka pranuar një bankënote që dyshohet të jetë e falsifikuar.
Rasti ka ndodhur të hënën në rrugën “Adem Jashari” në Gjilan.
Bëhet fjalë për një bankënote prej 200 eurosh që gjatë verifikimit dyshohet se është e falsifikuar.
>
Index:<778>
Title:<https://www.koha.net/kronike/100113/vodhi-gomat-ne-nje-garazh-arrestohet-i-dyshuari/>
Content:<
Një person është arrestuar pasi kishte vjedhur gomat e veturës brenda një garazhi në rrugën “28 Nëntori” në Fushë Kosovë.
Policia e Kosovës ka thënë se në mbrëmjen e së hënës rasti ishte lajmëruar nga viktima, mashkull serb.
“Ankuesi i kishte vërejtur gomat tek i dyshuari, ndërsa njësiti policor ka arrestuar të dyshuarin i cili me urdhër të prokurorit dërgohet në mbajtje”, thuhet në njoftim.
>
Index:<779>
Title:<https://www.koha.net/kronike/100111/digjet-shtepia-e-nje-kroati-ne-janjeve/>
Content:<
Një shtëpi është djegur në fshatin Janjevë të Lipjanit, ka njoftuar Policia e Kosovës.
Sipas raportimit, zjarri ka përfshirë shtëpinë e pabanuar të një shtetasi kroat.
Nuk dihen rrethanat që çuan në këtë zjarr.
>
Index:<780>
Title:<https://www.koha.net/kronike/100110/dy-te-arrestuar-per-dhune-familjare-ne-lipjan-e-istog/>
Content:<
Dy raste të dhunës familjare janë raportuar në 24 orët e fundit në Policinë e Kosovës.
Në rastin e parë, në Lipjan është arrestuar një person pasi kishte rrahur bashkëshorten. Viktima ka pranuar tretman mjekësor, ndërsa i dyshuari është dërguar në mbajtje.
Në rastin e dytë, në Istog një person është arrestuar pasi kishte rrahur të bijën dhe kishte ushtruar dhunë psikike ndaj bashkëshortes. Viktimat janë dërguar në strehimore, ndërsa i dyshuari është liruar dhe rasti ka shkuar në procedurë të rregullt.
>
Index:<781>
Title:<https://www.koha.net/kronike/100109/ne-leposaviq-plackitet-automjeti-qe-bartte-para/>
Content:<
Persona të panjohur të maskuar me armë të gjata nën kërcënim dhe krismë të armëve kanë plaçkitur furgonin e një kompanie në të cilin kishte të holla, të hënën në mëngjes në Leposaviq.
Policia e Kosovës ka thënë se në plaçkitje ishin përfshirë pesë vetura, ku një nga to është gjetur më pas e djegur në një rrugë lokale, ndërsa një tjetër është gjetur skaj rrugës në fshatin Melenicë dhe brenda saj është parë se ka të holla.
Të dyshuarit kanë ikur me veturat tjera, sipas policisë.
Policia ka thënë se ka konfiskuar armë, disa të holla dhe gjëra tjera, përderisa po vazhdon hetimet.
>
Index:<782>
Title:<https://www.koha.net/kronike/100064/merr-flake-nje-veture-ne-prishtine/>
Content:<
Mëngjesin e sotëm rreth orës 05:45, është djegur një makinë në qendër të Prishtinës.
Sipas pronarit të saj, makina është djegur për shkaqe teknike, kurse policia nuk kishte shkuar në vendin e ngjarjes, shkruan KsP.
Nuk raportohet për të lënduar.
>
Index:<783>
Title:<https://www.koha.net/kronike/100027/tre-policet-e-arrestuar-dyshohet-se-nuk-reaguan-ndaj-plackitjes-ne-nje-qender-tregtare-ne-gjilan/>
Content:<
Inspektorati i Policisë së Kosovës (IPK) të hënën ka arrestuar tre pjesëtarë të Policisë së Kosovës në bazë të autorizimit të cilin e ka siguruar nga Prokuroria Themelore e Gjilanit ngase ata dyshohen se kanë kryer veprën penale të keqpërdorimit të pozitës zyrtare.
Policët dyshohen se nuk kishin reaguar për parandalimin e plaçkitjes e cila kishte ndodhur në Qendrën Tregtare “Agmia” e cila gjendet afër kazermës së Forcës së Sigurisë së Kosovës (FSK) dhe afër objektit të Gjykatës Themelore të Gjilanit dhe objektit të Prokurorisë.
Plaçkitja e armatosur kishte ndodhur javën e kaluar në orët e hershme të mëngjesit ku një grup i personave të maskuar kishin shkatërruar dyert e objektit të Qendrës Tregtare dhe më pas ishin futur brenda duke vjedhur bankomatin i cili i takonte bankës Raiffaisen.
Kurse plaçkitësit ishin larguar pa ndonjë problem nga vendi i ngjarjes me një makinë tjetër e cila ishte parkuar në oborrin e qendrës tregtare. Policia deri tani nuk ka dhënë informata nëse kanë arritur të identifikojnë autorët e veprës në fjalë dhe nuk kanë dhënë informata as për shumën e të hollave të cilat janë plaçkitur, raporton korrespodenti i Grupit KOHA në Gjilan. Kurse Inspektorati i Policisë ka konfirmuar arrestimin e zyrtarëve policor të cilët tashmë janë në masën e ndalimit prej 48 orëve.
“Inspektorati Policor i Kosovës disa ditë më herët ka ndërmarrë disa veprime hetimore ndaj tre zyrtarëve policorë në Gjilan me dyshimin se të njëjtit kanë kryer veprën penale ‘Keqpërdorim i detyrës zyrtare apo autoritetit’. Ndaj të njëjtëve IPK i ka rekomanduar Policisë së Kosovës masën e suspendimit i cili rekomandim është zbatuar nga ana e policisë. Pas këtyre veprimeve hetimore, sot hetuesit e IPK-së me autorizim të Prokurorisë Themelore në Gjilan kanë arrestuar këta tre zyrtarë policorë me dyshimin se kanë kryer veprën penale Keqpërdorim i pozitës dhe autoritetit zyrtar i cili është paraparë me nenin 422 të Kodit Penal të Kosovës. Të njëjtëve u është caktuar masa e ndalimit për 48 orë nga prokurori kompetent”, thuhet në njoftimin e IPK-së.
Ndryshe Prokuroria Themelore e Gjilanit të premten kishte konfirmuar suspendimin e policëve të cilët dyshohen për kryerjen e veprës penale të keqpërdorimit të pozitës zyrtare të cilët të hënën u arrestuan nga IPK-ja. Policia e Kosovës ka qenë e mbyllur për mediat.
Në anën tjetër, Ahmet Demiri, pronar i Qendrës Tregtare “Agmia’ i kishte deklaruar Kohës Ditore se sigurimi nuk ka mundur të bëjë asgjë kundër plaçkitësve të cilët ishin futur brenda objektit. Sipas tij, grabitësit pasi kishin hyrë brenda objektit kishin marr me veti vetëm bankomatin e bankës.
>
Index:<784>
Title:<https://www.koha.net/kronike/100002/arrestohen-tre-police-ne-gjilan/>
Content:<
Tre policë janë arrestuar në Gjilan nën dyshimin për “Keqpërdorim të detyrës zyrtare apo autoritetit”.
Fjala është për tre policët, për të cilët Inspektorati Policor i Kosovës ditë më parë nisi hetimet dhe rekomandoi suspendimin.
“Pas këtyre veprimeve hetimore, sot (18.06.2018) hetuesit e IPK-së me autorizim të Prokurorisë Themelore në Gjilan kanë arrestuar këta tre zyrtarë policorë me dyshimin se kanë kryer veprën penale Keqpërdorim i pozitës dhe autoritetit zyrtar (të paraparë me nenin 422 të Kodit Penal të Kosovës)”, thuhet në një njoftim të IPK-së.
Të njëjtëve u është caktuar masa e ndalimit për 48 orë nga prokurori kompetent.
>
Index:<785>
Title:<https://www.koha.net/kronike/99995/nena-qe-mbyti-vajzen-e-saj-te-porsalindur-e-pranon-fajesine/>
Content:<
Lauresha Maliqi, të hënën në Gjykatën Themelore në Gjakovë, e ka pranuar fajësinë rreth vrasjes së vajzës së saj të porsalindur.
Mirëpo, ajo e ka kundërshtuar kualifikimin e veprës penale si vrasje e rëndë, të Prokurorisë Themelore në Gjakovë.
Kurse, prokurori Agron Matjani, ka deklaruar se ka prova të mjaftueshme që dëshmojnë se e akuzuara e ka privuar nga jeta, foshnjën e saj të porsalindur, Ariona Maliqi.
“Duke e përshkruar mënyrën e kryerjes së kësaj vepre penale, në këtë drejtim është mirë që ekspertë neuropsikiatër që kanë jep mendimin në lidhje me gjendjen e së të akuzuarës Lauresha Maliqi, që menjëherë të nesërmen pas lindjes e ka privuar nga jeta fëmijën e saj, të deklarohen se në çfarë gjendje psiqike ka qenë e akuzuara menjëherë pas lindjes, pas kësaj prokuroria do të deklarohet në lidhje me kualifikimin juridik të kësaj vepre penale”, ka thënë prokurori Matjani.
Ndërsa, sa i përket masës së sigurisë për të pandehurën, prokurori Matjani, ka propozuar që asaj t’i vazhdohet paraburgimi.
Mbrojtësi i të akuzuarës, avokati Afrim Radoniqi, e ka kundërshtuar propozimin që të mbrojturës së saj t’i vazhdohet masa e paraburgimit, me arsyetimin se vepra penale është pranuar nga e akuzuara dhe sipas tij, kanë përfunduar të gjitha procedurat hetimore në lidhje me rastin.
“Duke marrë parasysh që e akuzuara ka një fëmijë të mitur e cila është jetësisht e brengosur lidhur me mbikëqyrjen e këtij fëmije, i propozoj gjykatës që të caktojë një masë tjetër me të butë siç është arresti shtëpiak”, ka deklaruar avokati Radoniqi.
Lidhur me këtë, gjykatësi Shaqir Zika, ka thënë se do të marr vendim të veçantë, ku më pas do të njoftohen palët, kurse seancën e radhës e ka caktuar më 18 korrik 2018, në ora 10:00.
Sipas aktakuzës, më 22 mars 2018, rreth orës 15:40 në Gjakovë, në njërin nga objektet e mbetura të ish-kazermës ushtarake, ka privuar nga jeta fëmijën e saj të porsalindur, në mënyrë që e pandehura Lauresha, më 21 mars 2018, në Spitalin Rajonal “Isa Grezda” ka lindur foshnjën, tani të ndjerën, ashtu që të nesërmen më 22 mars 2018, pasi lëshohet nga spitali me foshnje në dorë, shkon të ish-kazerma e ushtrisë dhe në njërën nga dhomat e ndërtesës, pasi hap një gropë e mbështjellë të porsalindurën me një batanije, duke e mbuluar me gurë dhe një copë betoni e varros.
Për këto veprime, ajo akuzohet se ka kryer veprën penale të vrasjes së rëndë./Betimi për Drejtësi 
>
Index:<786>
Title:<https://www.koha.net/kronike/99992/dy-zyrtaret-e-akp-se-te-denuar-per-marrje-ryshfeti-kerkojne-rigjykim-ose-lirim-nga-akuza/>
Content:<
Dy zyrtarët e Agjencisë Kosovare të Privatizimit (AKP), Fevzi Hajdari dhe Taulant Tahirsylaj, i janë drejtuar për herën e dytë Gjykatës së Apelit, duke kërkuar që ata t’i lirojë nga akuzat për marrje ryshfeti apo që rasti i tyre të kthehet sërish në rigjykim.
Kjo, pasi Gjykata Themelore në Prishtinë, në mars të këtij viti, për herën e dytë, të akuzuarit Hajdari dhe Tahirsylaj i kishte shpallur fajtorë për veprën penale të marrjes së ryshfetit.
Gjykata e shkallës së parë, pas rigjykimit, të akuzuarin Hajdari e ka dënuar me dy vite burgim dhe 25 mijë euro gjobë, kurse të akuzuarit Tahirsylaj i ka shqiptuar dënim me kusht në kohëzgjatje prej katër muajve dhe dënim me gjobë prej 4 mijë euro.
Dënimi i shqiptuar ndaj Hajdarit, është i njëjti sikurse që shkalla e parë kishte shqiptuar me aktgjykimin e saj në korrik të vitit të kaluar gjatë gjykimit të parë, kurse ndaj Tahirsylës, shkalla e parë në atë kohë kishte shqiptuar një dënim më të ashpër, dhe atë, një vit burgim me kusht dhe 8 mijë euro gjobë.
Dy të akuzuarit, ashtu sikurse në gjykimin e parë edhe pas rigjykimit ishin liruar nga akuzat për veprën penale “keqpërdorim i pozitës apo autoritetit zyrtar”.
Ky rast ishte kthyer në rigjykim në dhjetor të vitit të kaluar nga Gjykata e Apelit, pasi që ajo kishte vlerësuar se aktgjykimi i shkallës së parë ishte i përfshirë me shkelje esenciale të procedurës penale.
E kthimin e rastit sërish në rigjykim e kërkuan në seancën e së hënës para kolegjit të Apelit, mbrojtësit e dy të akuzuarve.
Avokati Ramë Gashi, që në këtë çështje mbron të akuzuarin Hajdari, tha se pas kthimit të rastit në rigjykim, shkalla e parë nuk ka zbatuar asnjë udhëzim të dhënë nga ana e Apelit.
Madje, në rigjykim, siç tha Gashi, gjykata e shkallës së parë ka bërë shkelje edhe më të mëdha se sa herën e parë.
“Jemi te bindur tanimë që Gjykata Themelore ka shkelur një nder parimet themelore që është gjykimi i drejtë dhe mënyra si është gjykuar ky rast e vërteton ketë. Që nga fillimi i kësaj çështje, mbrojtja ka ngritur disa aspekte sa i përket kualifikimit për veprën penale të cilat nuk janë marr parasysh. Nuk janë dëgjuar argumentet tona e as ato të Apelit. Në rigjykim, shkalla e parë nuk është lodhur fare ta dëgjoj vendimin e Apelit., asnjë nga udhëzimet e tij nuk janë zbatuar as edhe një germë, përkundrazi shkalla e parë ka bërë shkelje edhe më të mëdha”, tha Gashi.
Tutje, Gashi tha se Themelorja nuk kishte pranuar asnjë propozim të bërë nga ana e mbrojtjes, kurse krejt në fund, i mbrojturi i tij, siç tha ai, ishte dënuar si zyrtar i Administratës Tatimore të Kosovës, kur i njëjti kishte qenë zyrtar i AKP-së.
Për fund, Gashi tha se nëse i mbrojturi i tij nuk lirohet plotësisht nga akuza atëherë në rast së rasti kthehet në rigjykim, trupi gjykues në shkallë të parë duhet të ndërrohet.
“Është për t’u habitur një qëndrim kaq i fortë dhe jo i drejtë i gjykatës së shkalles së parë. Jemi shpallur fajtor për një vepër penale e cila nuk është e qëndrueshme sepse duhet te plotësohen disa elemente qe janë evidente që në ketë rast nuk janë plotësuar. Nëse kjo çështje kthehet ne rigjykim, ne kërkojmë që trupi gjykues të ndërrohet pasi ata nuk mund të jenë më objektiv”, përfundoi fjalën e tij, avokati Gashi.
Kërkesa të njëjta për gjykatën e shkallës së dytë, pati edhe mbrojtësi i të akuzuarit Tahirsylaj, avokati Behar Ejupi.
Sipas Ejupit, vet dëshmitarët në shkallë të parë e kanë vërtetuar pafajësinë e klientit të tij andaj për këtë arsye, Ejupi i propozojë Apelit që të mbrojturin e tij ta lirojë nga akuza.
“Që nga fillimi në nuk jemi pajtuar me ketë çështje pasi nuk ka pas prova që Taulanti ka kryer veprën penale për të cilën është shpallur fajtor. Vet dëshmitari ka thëne se, policia paraprakisht ka kërkuar nga ana e tij që paret t’ia dërgoj Taulantit dhe dëshmitari ka thëne se këto pare nuk po du me ja qu Taulantit që me marr njërin në qaf. Prokuroria edhe me anë të provave të fshehta nuk ka arritur te sjell prova për ketë çështje”, tha në fjalën e tij, Ejupi.
Ankesë kundër aktgjykimit të Themelores ka bërë edhe Prokuroria Themelore në Prishtinë duke kërkuar që të akuzuarit të shpallen fajtorë edhe për veprën penale të keqpërdorimit të pozitës zyrtare si dhe të akuzuarit Tahirsylaj dënimi me kusht t’i shndërrohet në dënim me burg.
Ndryshe, Aktakuza e Prokurorisë Themelore në Prishtinë, i ngarkonte të pandehurit Fevzi Hajdari dhe Taulant Tahirsylaj, se si persona zyrtarë në AKP, kanë kryer veprat penale “marrja e ryshfetit” dhe “keqpërdorim i pozitës apo autoritetit zyrtar”.
Të njëjtit, pretendohej se kanë kërkuar 20.000 euro nga i dëmtuari, Ramush Misini për t’ia hequr barrën tatimore në Administratën Tatimore të Kosovës (ATK), lidhur me një tokë të blerë nga AKP-ja.
Tutje, sipas prokurorisë i pandehuri Hajdari, më vonë ka pranuar 15.000 mijë euro nga i dëmtuari Misini, që i njëjti ta shlyej borxhin prej 517.042.09 në ATK, me të cilin borxh kjo e fundit, e kishte ngarkuar fabrikën “IBG”, një pjesë të së cilës e kishte blerë familja Misini nga AKP-ja, raporton Betimi për Drejtësi.
>
Index:<787>
Title:<https://www.koha.net/kronike/99991/drejtori-i-kru-drini-i-bardhe-denohet-me-2-vjet-burgim-me-kusht-per-keqperdorim/>
Content:<
Gjykata Themelore në Pejë e ka dënuar me dy vjet burgim me kusht ish-drejtorin e Kompanisë Rajonale të Ujitjes “Drini i Bardhë”, në Pejë, Milazim Shatri, i cili akuzohej për keqpërdorim të pozitës apo autoritetit zyrtar.
Dënimi ndaj tij nuk do të ekzekutohet nëse brenda dy vjetësh, Shatri nuk kryen vepër tjetër penale.
Aktgjykimi është shpallur nga gjykatësi Sami Sharraxhiu, në seancën e së hënës, pasi i pandehuri Shatri, në seancën e shqyrtimit fillestar e ka pranuar fajësinë për veprën që i vihet në barrë, raporton Betimi për Drejtësi.
Po ashtu, në bazë të aktgjykimit të shpallur, i akuzuari Shatri detyrohet të paguajë shpenzimet t procedurës penale në shumën prej 500 eurosh dhe paushallin gjyqësor prej 100 eurosh.
Në shqyrtimin fillestar, të mbajtur të hënën në Gjykatën Themelore në Pejë, i pandehuri Shatri, në konsultim me avokatin e tij, Gëzim Kollqaku, e ka pranuar fajësinë për veprën penale të keqpërdorimit të pozitës apo autoritetit zyrtar në vazhdimësi.
Meqenëse, leximi i aktakuzës nga prokurorja e shtetit, Valbona Disha-Haxhosaj, është konsideruar si e lexuar, pasi që i pandehuri Shatri dhe mbrojtësi i tij, avokati Kollqaku, hoqën dorë nga e drejta e leximit të aktakuzës, i akuzuari Shatri, deklaroi se e pranon fajësinë për veprën penale me të cilën ngarkohet.
Kurse, në fjalën përfundimtare, prokurorja Disha-Haxhosaj, kërkoi nga gjykata që të akuzuarin Shatri ta shpallë fajtor dhe ta dënojë sipas ligjit.
Mbrojtësi i të akuzuarit Shatri, avokat Gëzim Kollqaku, në fjalën përfundimtare, kërkoi nga gjykata që pranimi i fajësisë të merret si rrethanë lehtësuese dhe propozoi gjykatës që ndaj të akuzuarit të shqiptohet dënim me kusht.
Ndryshe, sipas aktakuzës, i akuzuari Milazim Shatri, më 21 korrik 2014, në cilësinë e personit zyrtar, drejtor i Kompanisë Publike K.R.U “Drini i Bardhë”, SH.A-Pejë, duke e shfrytëzuar detyrën zyrtare, i ka tejkaluar kompetencat e tij me qëllim të përfitimit të dobisë pasurore për tjetrin dhe atë për pronarin e kompanisë “Intering Construsctions” Sh.P.K, Lah Shoshi, me seli në Istog.
Sipas aktakuzës, i pandehuri ka bërë hapjen e tenderit të kanalit të ujitjes të ashtuquajtur “Betonimi i Kanalit të Ujitjes-Dobroshë Lubovë”, pa respektuar procedurat e prokurimit, e që rastet kur thuhet Kujdes-Kur përfitues është Komuna ose Kompania Publike e Ujitjes, atëherë procedurat e prokurimit i kryen Ministria e Bujqësisë, e që ne rastin konkret siç thuhet në aktakuzë, i pandehuri pa respektuar procedurat e ka shpallur fitues përmes telefonit kompaninë e cekur si me lartë, duke përfituar shumën e tenderit prej 99.850.00 euro.
Më tutje, me dispozitivin e dytë të aktakuzës, Shatri akuzohet se gjatë periudhës kohore të vitit 2014, në cilësinë e personit zyrtar, në Kompaninë Publike K.R.U “Drini i Bardhë” Sh.a, në atë mënyrë që i pandehuri asetin e kompanisë të ashtuquajtur “Sillos i Betonit”, ia ka dhënë qytetarit Sami Çekaj, i cili, e ka shitur për hektar në vlerë prej 100 euro.
Në dispozitivin e tretë të aktakuzës, Milazim Shatri, akuzohet se më 16 dhjetor 2010, në Kompaninë Publike K.R.U “Drini i Bardhë” SH.A-Pejë, si person zyrtar, në cilësinë e drejtorit, hap llogari rrjedhëse në emër të kompanisë, pa autorizim nga bordi drejtues, ku në këtë xhirollogari është vërtetuar se ka qarkullim prej 1.281.816.32 euro, të cilat pasqyrime asnjëherë nuk janë paraqitur në pasqyrën financiare të kësaj kompanie.
Kurse, në dispozitivin e katërt të aktakuzës, i akuzuari Shatri, gjatë periudhës së menaxhimit në Kompaninë Publike K.R.U “Drini i Bardhë” SH.A-Pejë, si drejtor ka lejuar të bëjë pagesën e zyrtarëve të bordit pagesa për kompensim të vitit 2011 sipas vendimit të bordit të datës 17 qershor 2011, në shumën prej 4.695.51 euro, edhe pasi që Kompania kishte krizë financiare të dukshme, ndërsa ndryshimi për kompensim të datës 23 shkurt 2012, shuma në total 16.772 euro nuk është arrtë të vërtetohet në pasqyrat financiare.
>
Index:<788>
Title:<https://www.koha.net/kronike/99990/shtyhet-seanca-ndaj-automekanikut-qe-pervetesoi-pajisje-nga-veturat-e-policise-mungoi-prokurori/>
Content:<
Mungesa e prokurorit Feti Tunuzliu, ka bërë që të shtyhet gjykimi ndaj Burim Gashit, i cili akuzohet se në cilësinë e automekanikut në Policinë e Kosovës, kishte përvetësuar pajisje të veturave policore, në vlerë prej mbi 10 mijë eurosh.
Kryetari i trupit gjykues, Hamdi Ibrahimi, bëri të ditur se edhe pse prokurori Tunuzliu është ftuar në mënyrë të rregullt, sipas tij, ai nuk e ka arsyetuar mungesën për seancën e së hënës.
Mungesa e tij ka bërë që të mos plotësohen kushtet për mbajtjen e seancës, kurse ajo është shtyrë për kohë të pacaktuar.
“Shtyhet për kohë të pacaktuar për arsye se trupi gjykues agjendën për muajin korrik e ka të plotësuar, ndërsa gjatë muajit gusht gjyqtarët kryesisht gjenden në pushim vjetor, dhe pas harmonizimit të agjendës për shtator dhe tetor do të caktohet data dhe koha e caktimit të shqyrtimit gjyqësor”, deklaroi gjykatësi Ibrahimi.
Ndryshe, seanca e mbajtur më 18 prill në këtë rast ishte shtyrë pas deklaratës së prokurorit të rastit Feti Tunuzliu, e që sipas të cilit, ai nuk e ka për detyrë që të bëjë prezantimin e provave.
Pas dëgjimit të fjalës hyrëse nga ana e prokurorit dhe të mbrojtësit të të akuzuarit, kryetari i trupit gjykues, Hamdi Ibraimi e kishte ftuar prokurorin Feti Tunuzliu, për të prezantuar provat materiale me të cilat pretendon të vërtetojë aktakuzën.
Tunuzliu kishte deklaruar se provat për administrim i ka propozuar në aktakuzë dhe në faqen e dytë të saj është e theksuar se cilat nga to gjykata duhet t’i administrojë.
Lidhur me këtë, gjykatësi Ibrahimi, kishte deklaruar se konform dispozitave të Kodit të Procedurës Penale të Kosovës, është detyrë e prokurorit të shtetit, sikurse edhe e mbrojtjes si dhe e vet të akuzuarit, që në shqyrtimin gjyqësor të bëjë prezantimin e provave, ndërsa sipas tij, është në autoritetin e gjykatës që pas prezantimit të bëjë shqyrtimin e tyre.
“Jeni duke dalë jashtë autorizimeve ligjore, nuk keni nevojë me bë komente”, kishte thënë prokurori Tunuzliu.
Ndërsa, Ibrahimi kishte deklaruar se është hera e tretë që e ka të njëjtin problem me prokurorin në fjalë, dhe se shkresat e kësaj lënde sipas tij, do t’i dërgohen gjatë ditës Kryeprokurorit të Shtetit.
“Vazhdimi për këtë çështje penale do të caktohet pasi që Kryeprokurori i Shtetit te njihet me situatën e caktuar dhe të paraqet mendimin se a kanë interes të paraqesin aktakuzën dhe të bëjnë prezantimin e provave apo jo”, kishte deklaruar gjykatësi Ibrahimi, duke shtuar se ky rast është shkas i mirë që prokurorët më në fund të kuptojnë se ata e kanë për detyrë që të bëjnë prezantimin e provave.
Kurse, gjatë seancës të së hënës, gjykatësi Ibrahimi tha se prokurori Tunuzliu kishte dërguar një provë lidhur me statusin e të pandehurit se a është person zyrtar a jo.
Gjykata Themelore në Prishtinë, më 18 nëntor 2016, kishte refuzuar aktakuzën kundër të akuzuarit Burim Gashi, me arsyetimin se për veprën penale për të cilën akuzohej kishte arritur parashkrimi absolut i ndjekjes penale.
Prokuroria Themelore në Prishtinë kishte paraqitur ankesë në Gjykatën e Apelit dhe më 18 prill 2017, gjykata e shkallës së dytë kishte marre vendim që të pranonte ankesën e Prokurorisë dhe çështja ishte kthyer në rigjykim.
Sipas aktakuzës, Burim Gashi, në cilësinë e automekanikut në Policinë e Kosovës, me 22 shtator 2010, me qëllim që vetës t’i sjellë dobi pasurore, kishte përvetësuar disa pjesët të makinës së policisë të markës “Hundai – Santafe”.
Pjesët që ishin planifikuar që të vendosen në këtë makinë, sipas aktakuzës, nuk ishin montuar fare, por të njëjtat ishin tërhequr nga punëtoria mekanike e policisë dhe ishin përvetësuar. Sipas aktakuzës, vlera e këtyre mjeteve kishte qenë 10.494 euro./Betimi për Drejtësi
>
Index:<789>
Title:<https://www.koha.net/kronike/99989/nje-i-moshuar-dyshohet-te-kete-bere-vetevrasje-ne-gjilan/>
Content:<
Një person i moshës 67 vjeçare dyshohet se ka kryer vetëvrasje me armë të zjarrit në shtëpinë e tij në lagjen “Dardania” në komunën e Gjilanit.
Rastin e ka konfirmuar edhe Policia.
“Një person i lindur në vitin 1951 është gjetur i vdekur në shtëpinë e tij në ora 10. Dyshohet se ka kryer vetëvrasje me armë të zjarrit mirëpo policia e trajton si vdekje të dyshimtë deri në zbardhjen e rastit”, ka thënë Ismet Hashani, zëdhënës i Policisë Rajonale të Gjilanit për Kohën Ditore.
>
Index:<790>
Title:<https://www.koha.net/kronike/99987/parate-e-grabitura-ne-veri-te-mitrovices-policia-i-gjen-ne-jug/>
Content:<
Një grabitje e armatosur ka ndodhur sot në veriun e Kosovës, afër Leposaviqit.
Kompania e sigurimit fizik “Henderson”, e cila qarkullon paratë, është grabitur nga disa persona dhe ende nuk dihet saktësisht shuma që grabitësit e kanë marr nga mjeti i tyre.
Lajmin për Kallxo.com e ka konfirmuar Besim Hoti, zëvendësdrejtor i Policisë në rajonin e veriut. Ai ka konfirmuar edhe se policia ka arritur ta ndalojë veturën dhe t’i gjejë përsëri paratë e grabitura.
‘’Është grabitur kompania ‘Henderson’, kompani kjo që bën transportin e parave, mirëpo Policia e Kosovës gjatë një pune të shkëlqyer dhe bashkëpunimi policor Jug dhe Veri ka arritur ta ndalojë një veturë ‘Shkoda Oktavia’ ku janë gjetur paratë dhe mjete tjera si prova materiale”, tha Hoti i cili ka shtuar se ende nuk dihet vlera e saktë e parave.
“Ende nuk dihet vlera e saktë e parave që janë vjedhur apo që janë gjetur nga policia sepse janë në thasë ende, në veturë janë gjetur edhe një revole dhe një pushkë automatike, gjithashtu policia ka arritur ta identifikojë pronarin e veturës”, tha Hoti për Kallxo.com.
>
Index:<791>
Title:<https://www.koha.net/kronike/99975/transportonin-208-kg-droge-arrestohet-shqiptari-dhe-tre-greke/>
Content:<
Një shqiptar dhe tre grekë janë arrestuar në orët e para të mëngjesit të sotëm, nga policia e shtetit fqinj.
Operacioni u zhvillua në zonën e Kozanit, në Greqi, teksa lënda narkotike po transportohej me një makinë.
Brenda në makinën e cila drejtohej nga një 25-vjeçar grek, ndodhej edhe një shqiptar i moshës 32-vjeçare.
Lënda narkotike ishte e ndarë në 17 thasë dhe kishte një peshë prej 208 kilogramë kanabis sativa.
Krahas shqiptarit dhe grekut u arrestuan edhe dy persona të tjerë, të cilët lëviznin me një mjet tjetër dhe që shërbenin si garantues për rrugën e trafikimit.
Ndërkohë nga verifikimet e kryera, rezultoi se 32-vjeçari shqiptar ishte shpallur në kërkim nga Prokuroria e Selanikut, për grabitje.
>
Index:<792>
Title:<https://www.koha.net/kronike/99958/nga-nje-muaj-paraburgim-vrasesve-te-26-vjecit-ne-ferizaj/>
Content:<
Gjykata Themelore në Ferizaj, ka aprovuar kërkesën e Prokurorisë Themelore të Ferizajt, të evidentuar si: PP/I.nr.97/18, të datës 16 qershor 2018 për caktimin e masës së paraburgimit, ndaj të pandehurit D. Sh dhe M.M shtetas të Republikës së Kosovës.
Një 26 vjeçar vdes në Ferizaj pasi goditet me thikë në një përleshje
Kjo u bë për shkak të dyshimit të bazuar se kanë kryer veprën penale vrasja e rëndë nga neni 179 paragrafi 1 nën paragrafi 1.8 i KPRK-së dhe veprën penale lëndim i rëndë trupor nga neni 189 paragrafi 5 lidhur me paragrafin 1 të KPRK-së, veprën penale pjesëmarrja në rrahje nga neni 190 paragrafi 2 të KPRK–së dhe veprën penale të kryer në bashkëkryerje lëndim i lehtë trupor nga neni 188 paragrafi 2 të KPRK-së.
“Të pandehurit D.Sh, M.M dhe një person i pa identifikuar. dyshohet se në një kafiteri në Ferizaj, pas një mos marrëveshje të më hershme ishin nisur të përgatitur për në kafiteri, ku e kanë ditur se gjendet tani i ndjeri E.I dhe pasi hynë në kafiteri në mënyrë të befasishme duke e goditur disa herë me thikë tani të ndjerin dhe duke i shkaktuar plagë vdekjeprurëse, ndërsa i shkaktojnë lëndime trupore të dëmtuarit E.Sh, dhe I,E me të cilat veprime po ashtu kanë shkaktuar frikë te pjesëmarrësit në kafiteri”, thuhet në njoftim.
Momenti i vrasjes me thikë të 26 vjeçarit në Ferizaj (Pamje të rënda!)
Me këto veprime i pandehuri D.Sh dyshohet se ka kryer veprën penale vrasja e rëndë nga neni 179 paragrafi 1 nën paragrafi 1.8 i KPRK-së dhe veprën penale lëndim i rëndë trupor nga neni 189 paragrafi 5 lidhur me paragrafin 1 të KPRK-së, dhe i pandehuri M.M, për shkak të dyshimit të bazuar se ka kryer veprat penale pjesëmarrja në rrahje nga neni 190 paragrafi 2 të KPRK –së dhe veprën penale të kryer në bashkëkryerje lëndim i lehtë trupor nga neni 188 paragrafi 2 të KPRK-së
Gjyqtari i procedurës paraprake i Departamentit për Krime të Rënda, ka aprovuar kërkesën e prokurorit të shtetit për caktimin e masës së paraburgimit ndaj të pandehurit, konform nenit 187 paragrafi 1 nën paragraf 1.1, 1.2,1, 1.2.2, 1.2.3 të Kodit të Procedurës Penale të Republikës së Kosovës, dhe të pandehurve D.Sh dhe M.M, u është caktuar masa e paraburgimit në kohëzgjatje prej një (1) muaj.
Me këtë rast palët njoftohen se ankesa kundër këtij aktvendimi nuk e shtynë ekzekutimin e tij.
>
Index:<793>
Title:<https://www.koha.net/kronike/99932/nje-muaj-paraburgim-per-vrasje-ne-tentative/>
Content:<
Gjykata Themelore në Prishtinë ka aprovuar kërkesën e Prokurorisë Themelore në Prishtinë, për caktimin e masës së paraburgimit kundër të pandehurve N.S dhe F.A për shkak të dyshimit të bazuar se të njëjtit kanë kryer veprën penale vrasje e rëndë në tentativë dhe bashkëkryerje, dhe veprën penale mbajtja në pronësi, kontroll ose posedim të paautorizuar të armëve.
Të pandehurve iu është caktuar masa e paraburgimit në kohëzgjatje prej një muaji për secilin veç e veç.
“Gjykata ka konstatuar se ekziston dyshimi i bazuar se me dt.12.06.2018, rreth orës 17.15 minuta, përballë gjimnazit “Sami Frashëri” në Prishtinë, të pandehurit N.S dhe F.A në bazë të marrëveshjes paraprake kishin tentuar që ta privojnë nga jeta tani të dëmtuarin Z.J dhe njëkohësisht kanë rrezikuar edhe jetën e N.U për shkak të një konflikti të mëhershëm”, thuhet në njoftimin për media nga Gjykata Themelore në Prishtinë.
Të pandehurit kishin shfrytëzuar momentin përderisa kishte qenë kolonë në rrugë dhe njëri nga ta ishte afruar tek pasagjeri i automjetit dhe pasi që dritarja e automjetit kishte qenë e hapur, kishte futur dorën brenda në veturë dhe me armë zjarri kishte shtënë 13 herë në drejtim të të dëmtuarit Z.J, me ç’rast të dëmtuarve iu kishte shkaktuar lëndime të rënda trupore dhe të pandehurit me shpejtësi ishin larguar nga vendi i ngjarjes.
Gjykata ka konstatuar se kërkesa për caktimin e masës së paraburgimit kundër të pandehurve N.S dhe F.A është masë adekuate dhe e domosdoshme në këtë fazë të procedurës, për sigurimin e pranisë së tyre në procedurën penale dhe zhvillimin e pa penguar të procedurës.
Palët kanë të drejtë ankese kundër këtij vendimi në Gjykatën e Apelit të Kosovës.
>
Index:<794>
Title:<https://www.koha.net/kronike/99914/fsk-ja-dhe-kfor-i-gjejne-tri-raketa-te-prodhimit-jugosllav/>
Content:<
Në fshatin Prilluzhë të Vushtrrisë, FSK-ja dhe KFOR-i amerikan, kanë gjetur tri raketa hedhëse me predha të prodhimit jugosllav.
Njoftimin ua kishte dhënë një person i cili kishte hasur në to, dhe dukeshin si mjete të pashpërthyera.
Policia njofton se kur kanë dalë njësitë për deminim të FSK-së dhe KFOR-it në vendin e ngjarjes, mjetet e pashpërthyera i kanë marrë me vete.
>
Index:<795>
Title:<https://www.koha.net/kronike/99910/nga-pakujdesia-godet-lopen-ne-rruge/>
Content:<
Dje në fshatin Shtitaricë të Vushtrrisë, ka ndodhur një aksident.
Policia bën të ditur se një person derisa po ngiste veturën e tij, nga pakujdesia dhe duke mos përshtatur shpejtësinë e lëvizjes, ka goditur një lopë e cila kishte qenë duke e kaluar rrugën.
Nga aksidenti kanë pësuar lëndime trupore ngasësi dhe një pasagjer, ndërsa policia nuk jep informacione për gjendjen e kafshës.
Pasi u është dhënë ndihma mjekësore të lënduarve në spitalin e Vushtrrisë, ata janë liruar.
>
Index:<796>
Title:<https://www.koha.net/kronike/99907/vjedhin-2000-euro-dhe-stoli-ari-ne-vlere-3500-euro-ne-peje/>
Content:<
Një person në Pejë ka raportuar se në shtëpinë e tij, disa persona të panjohur janë futur dhe kanë vjedhur gjëra me vlerë.
Në raportin e policisë bëhet e ditur se janë vjedhur stoli ari në vlerë rreth 3500 euro, para të gatshme 2000 euro dhe një pushkë gjuetie e cila kishte leje.
Policia thotë se njësitë policore tani janë duke kryer hetime intensive.
>
Index:<797>
Title:<https://www.koha.net/kronike/99904/arrestohet-ne-peje-dyshohet-se-dhunoi-nje-te-mitur/>
Content:<
Në Pejë është arrestuar një burrë, pasi siç raporton Policia e Kosovës, ka dyshime se ai ka kryer marrëdhënie seksuale (dhunuar) një të mitur.
Policia në raportin policor thotë se pasi e kanë intervistuar e kanë dërguar në mbajtje.
>
Index:<798>
Title:<https://www.koha.net/kronike/99903/dy-te-aksidentuar-ikin-nga-emergjenca-pas-ekzaminimeve-mjekesore-policia-po-i-heton-si-te-dyshuar/>
Content:<
Dje në fshatin Gushterisë të Graqanisës, ka ndodhur një vetëaksident.
Në raportin e policisë thuhet se ngasësi me këtë rast ka pësuar lëndime trupore, e bashkë me të edhe një pasagjer.
Ata janë dërguar fillimisht për tretman mjekësor në QMF të Graqanicës, e më pas në Qendrën Emergjente në Prishtinë.
Pas disa ekzaminimeve mjekësore, policia është njoftuar se ata kanë ikur në drejtim të panjohur. Sipas mjekëve gjendja e tyre ka qenë stabile por, dyshohet se të dhënat e tyre nuk kanë qenë të sakta.
Vetura e aksidentuar është konfiskuar dhe rasti është duke u hetuar.
>
Index:<799>
Title:<https://www.koha.net/kronike/99864/familja-do-47-mije-euro-kompensim-per-vdekjen-ne-aksident-ne-shtatorin-e-2015-s/>
Content:<
Në Gjykatën e Gjakovës është mbajtur shqyrtimi kryesor në rastin ku palë e paditur është Byroja Kosovare e Sigurimeve.
Në aksidentin rrugor të datës 7 shtator 2015, në fshatin Firzë të Gjakovës Albert Morina pëson dëmtime të mëdha dhe përfundon me fatalitet.
Përfaqësuesja e familjes Morina, Albana Morina, ka bërë parashtresë nëpërmjet faksit më 10 maj 2018, përmes të cilës ka kërkuar që të ftohet ekspertja për të dhënë sqarime shtesë lidhur me aksidentin e 7 shtatorit 2015.
Gjyqtari Drilon Haraçia këtë propozim e miratoi dhe do ta ftojë eksperten Gresa Shabani në mënyrë që të japë sqarim shtesë lidhur me ekspertizën e përpiluar në formë të shkruar.
I autorizuari i palës së paditur, Rrustem Lajçi, nuk pati kundërshtime lidhur me propozimin e parashtruar nga paditësja Albana Morina.
Prandaj, gjyqtari seancën e radhës e caktoi për më 17 korrik.
Në përshkrimin e rastit në padi thuhet se më 7 shtator 2015 rreth orës 14:50 në fshatin Firzë të komunës së Gjakovës, makina BMW, të cilën po e drejtonte Zeqir Kursani e pronar i së cilës Bekim Dedaj, ndeshet me motoçikletën “Mondial” të cilën po e drejtonte Albert Morina.
Sipas raportit në vendin e ngjarjes si dhe raportit të zgjeruar me foto të vendit të ngjarjes mund të konstatohet se fajtor për aksidentin është ngasësi i makinës BMW, Zeqir Kursani, thuhet në padi.
Andaj paditësja kërkon si dëmshpërblim shumën rreth 43 mijë euro./Kallxo.com
>
Index:<800>
Title:<https://www.koha.net/kronike/99835/aksident-i-rende-trafiku-ne-milot-5-te-lenduar/>
Content:<
Pesë persona janë lënduar si pasojë e një aksidenti që ndodhi sot në Milot.
Policia e shtetit shqiptar njofton se aksidenti ka ndodhur rreth orës 17:20, ku mjeti tip “Benz” me drejtues shtetasin B.D., mjeti tip “Suzuki” me drejtues shtetasin M.K. dhe mjeti tip “Volkswagen” me drejtues I.T. janë përplasur me njëri-tjetrin, transmeton kp.
Personat e lënduar janë dërguar për trajtim në spital.
Aksidenti, po ashtu, ka shkaktuar edhe kolonë të gjatë në Fushë Milot.

>
Index:<801>
Title:<https://www.koha.net/kronike/99794/nje-sirian-me-pasaporte-te-falsifikuar-u-arrestua-mbreme-ne-aeroportin-e-prishtines/>
Content:<
Një Sirian është arrestuar mbrëmë në orën 22:30 në Aeroportin Ndërkombëtarë të Prishtinës.
Rasti është raportuar nga Policia në raportin e 24 orëve të fundit.
Sipas këtij raporti i dyshuari i ka prezantuar zyrtarit policor një pasaportë të falsifikuar.
KosovaPress ka tentuar të marrë vesh se sa ka qëndruar ai në Kosovë dhe për ku ishte nisur me pasaportën e falsifikuar, megjithatë as zyrtarë nga policia e as nga aeroporti nuk janë përgjigjur për të dhënë informata.
Sipas raportit të Policisë i dyshuari është dërguar në mbajtje me urdhër të Prokurorit.
>
Index:<802>
Title:<https://www.koha.net/kronike/99745/per-shkak-te-borxhit-i-kerkon-tia-leshoje-shtepine/>
Content:<
Gjatë ditës së djeshme, në Shtime është raportuar për një detyrim, me ç’rast viktima ka njoftuar se në shtëpi i ka shkuar një burrë për një borxh.
Borxh i kishte djali i viktimës. I dyshuari, ka shkuar në shtëpinë e tyre dhe ka kërkuar që t’ia lëshojnë shtëpinë.
Njësitë policore kanë intervistuar të dyshuarin dhe me vendim të prokurorit, rasti vazhdon të hetohet në procedurë të rregullt.
>
Index:<803>
Title:<https://www.koha.net/kronike/99743/ne-kamenice-vdes-aksidentalisht-shoferi-pas-rrokullisjes-se-traktorit/>
Content:<
Policia e Kosovës ka bërë me dije se në Kamenicë, dje në ora 11:55, një mashkull ka vdekur pas rrokullisjes së traktorit të tij të cilin ishte duke e ngarë, nga ku ka pësuar lëndime vdekjeprurëse.
Ekipi mjekësor ka dal në vend të ngjarjes dhe ka konstatuar se viktima nuk ka shenja jete.
Me urdhër të prokurorit, trupi i pajetë është dërguar në Institutin e Mjekësisë Ligjore për obduksion.
>
Index:<804>
Title:<https://www.koha.net/kronike/99712/gruaja-ekzekuton-burrin-ne-mes-te-pazarit-ne-milot/>
Content:<
Një 42-vjeçar ka mbetur i vrarë nga duart e bashkëshortes së tij. Ngjarja e rëndë ka ndodhur në orët e mëngjesit të së dielës në tregun e Milotit.
Policia thotë se 42-vjeçari me inicialet K.D., është qëlluar me armë zjarri të llojit pistoletë nga bashkëshortja e tij, 35-vjeçarja me inicialet V.D, banuese në Rrëshen.
Ngjarja ka ndodhur në Tregun e Milotit dhe sipas dëshmitarëve, krismat janë dëgjuar pak pas orës 07:00.
Policia ka mbërritur menjëherë në vendin e ngjarjes dhe ka prangosur autoren, që është munduar të largohet pas krimit.
Një grup hetimor është ngritur për të përcaktuar motivet e ngjarjes së rëndë.
>
Index:<805>
Title:<https://www.koha.net/kronike/99694/habilaj-e-kishte-mashtruar-edhe-inteligjencen-britanike-ishte-prezantuar-si-refugjat-nga-kosova/>
Content:<
Me një çështje Habilaj të hapur në Shqipëri dhe Itali, ku pritet vendim i drejtësisë edhe për lidhjen me ish-ministrin e Brendshëm, Saimir Tahiri, një tjetër “i fortë” me mbiemrin e bërë të famshëm falë trafikut të drogës, është shfaqur në buletinin e lajmeve kryesore të mediave angleze.
Daily Mail shkruan për një 40-vjeçar nga Vlora i quajtur Elidon Habilaj, i cili ka arritur të mashtrojë për vite të tëra shërbimet e inteligjencës, duke qenë njëkohësisht edhe një ish-oficer i tyre, pra Agjencisë së Krimeve të Organizuar (Soca).
Sipas mediave angleze Habilaj mbërriti në Angli me kamion në vitin 1998 duke pretenduar se ishte shtetas kosovar dhe përdori identitet të rremë, duke u hequr si Bekim Ademi. “Ai tregoi historinë e familjes së tij dhe tha se vëllain ia kishin torturuar deri në vdekje, ndërsa babai i ishte vrarë gjatë luftës së Kosovës”, lexohet në artikull, transmeton GSH.

Habilaj pasi fitoi të drejtën e qëndrimit në Britani mbajti një profil të ulët publik, por në nëntor të 2001 fitoi azil politik dhe shtetësinë britanike 5 vite më vonë në 2006.
“Ai u punësua fillimisht në polici (Scotland Yard) e më pas arriti të bëhej oficer i Agjencisë së Krimeve të Organizuar (Soca) në Londër. Detyra e tij ishte të gjente kriminelë të dyshuar dhe të niste për ta procedurat e ekstradimit”, shkruan Daily Mail.
Raportohet gjithashtu se pas kontrollit të dosjes së tij, autoritetet britanike zbuluan një bazë të dhënash dhe mashtrimin e shqiptarit, për të cilin u vendos dënimi me 18 muaj burg në mungesë në vitin 2013, ndonëse kishte arritur të arratisej më herët.
Sipas “Daily Mail” ai ka jetuar në arrati për 6 vite dhe shërbimet e inteligjencës britanike për të cilat kishte punuar arritën ta gjenin në periferi të Vlorës pak javë më parë, aty ku mbikëqyrte ndërtimin e një resorti turistik në pronësi të tij.
“Ai nuk kishte vëlla, ndërsa babain e kishte gjallë”, shkruajnë me ironi mediat britanike.
Ndërkohë gazetarët e “Daily Mail” kanë provuar edhe të kontaktojnë me të, por Habilaj i ka përzënë duke i pyetur: “Kush ju ka dërguar? Kush ju solli këtu”.
>
Index:<806>
Title:<https://www.koha.net/kronike/99689/mbytet-ne-velipoje-nje-i-moshuar-nga-prishtina/>
Content:<
Një i moshuar është mbytur këtë të shtunë në plazhin e Velipojës.
Sipas informacioneve të para, pushuesi është një 71-vjeçar i identifikuar si Qamil Bajrami, banues në Prishtinë, raporton Tch.
Policia ka nisur hetimet për zbardhjen e plotë të rastit.
Paraprakisht dyshimet e para janë se të viktima mund të ketë pësuar infarkt gjatë kohës që ka hyrë në det.
>
Index:<807>
Title:<https://www.koha.net/kronike/99657/detaje-nga-vrasja-e-mbremshme-me-thike-ne-ferizaj/>
Content:<
Një konflikt i mëhershëm dyshohet se i kushtoi me jetë Elvedin Ibrahimit natën e festës së Bajramit.
26-vjeçari, një natë më parë mbeti i vdekur në vend, pas therjeve me thikë që i mori gjatë një përleshjeje fizike në të cilin u përfshinë tre persona, raporton KTV.
Në pamjet të cilat i ka siguruar KTV-ja, shihet se derisa Ibrahimi ishte duke kryer punën e tij si sigurim i lokalit “N’Konak”, një person i afrohet me thikë në dorë dhe e godet në krah.
E menjëherë pas sulmit fillestar, edhe 2 persona të tjerë përfshihen në këtë përleshje.
Por kjo nuk ishte përleshja e parë që Elevedin Ibrahimi e kishte me personat të cilët e vranë.
Një vit më parë, 26-vjeçari ishte sulmuar nga po këta persona në po këtë lokal.
Përpjekjet për t’i pajtuar familjet nuk kishin pasur sukses.
Policia tashmë ka arrestuar dy persona D.SH, 29-vjeçar i dyshuar për ‘vrasje të rëndë’ dhe M.M, 22-vjeçar i dyshuar për pjesëmarrje në rrahje.
Prokurori i rastit, Rasim Maloku, përmes telefonit ka konfirmuar për KTV-në se Prokuroria është në ndjekje edhe të personit të tretë për këtë vrasje, i cili për momentin është në arrati.
Maloku ka konfirmuar se Elvedin Ibrahimi një vit më parë, ishte dënuar me burgim për sulmin dhe konfliktin që pati me po këta persona.
KTV-ja ka kontaktuar edhe avokatin Agim Demiri, i cili e kishte mbrojtur të ndjerin për sulmin e një viti më parë, por Demiri ka thënë se është prekur nga rasti, andaj nuk mund të flasë asgjë.
KTV-ja ka qëndruar edhe në familjen e Elvedin Ibrahimit, por ata nuk kanë dashur të flasin për rastin, derisa kanë thënë se ende nuk kanë informata se çfarë saktësisht ka ndodhur.
>
Index:<808>
Title:<https://www.koha.net/kronike/99616/31-aksidente-brenda-24-oreve-ne-kosove/>
Content:<
Kosova po vazhdon të ketë një numër të madh të aksidenteve brenda ditës.
Vetëm në 24 orët e fundit janë shënuar 31 aksidente, prej tyre 13 janë me të lënduar ndërsa 18 të tjera vetëm me dëme materiale.
Policia e Kosovës po ashtu ka njoftuar se ka shqiptuar edhe 239 tiketa të trafikut. Ndërsa ka arrestuar 9 persona prej të cilëve 7 janë dërguar në mbajtje dhe 1 në vuajtjen të dënimit.
>
Index:<809>
Title:<https://www.koha.net/kronike/99608/momenti-i-vrasjes-me-thike-te-26-vjecarit-ne-ferizaj-pamje-te-renda/>
Content:<
Kohavisioni ka siguruar pamjet nga përleshja e mbrëmshme, mes disa të rinjëve në Ferizaj, ku ka mbetur i vdekur Elvedin Ibrahimi, 26 vjeçar.
Ju tërheqim vërejtjen, se pamjet e mëposhtme janë të rënda.
Nga ana tjetër, Policia e Kosovës ka njoftuar gjatë ditës se mbrëmë, rreth orës 22:30, një kafiteri në rrugën “Dëshmorët e Kombit” në Ferizaj, kishte ndodhur një rrahje në mes të disa personave ku janë përdorur edhe mjete të ftohta-thika.
Në vendin e ngjarjes kanë dalë njësitet policore, prokurori i shtetit si dhe ekipi mjekësor, njofton Policia, teksa thotë se të lënduarit janë dërguar në QKUK Prishtinë.
“Nga ana e mjekut është konfirmuar se viktima e rastit (E.I. 26 vjeç) kishte ndërruar jetë, ndërsa dy të dyshuarit janë pranuar për trajtim mjekësor. Në vendin e ngjarjes është gjetur dhe konfiskuar mjeti i mprehtë-thika me të cilën dyshohet se është kryer vepra”, thuhet në njoftimin për media të Policisë së Kosovës në Ferizaj, përcjell Koha.net.
Me urdhër të prokurorit ndaj të dyshuarit (D.SH. 29 vjeç) për veprën penale “vrasje e rëndë” është marrë masa e ndalimit policor për 48 orë, kurse i dyshuari tjetër (M.M. 22vjeç) i dyshuar për veprën penale “pjesëmarrje në rrahje” gjithashtu është marrë masa e ndalimit policor për 48 orë.
Trupi i pajetë i viktimës është dërguar në Institutin e Mjekësisë Ligjore në Prishtinë për obduksion.
Hetuesit policorë në bashkëpunim me prokurorin e shtetit janë duke u marrë me rast.

>
Index:<810>
Title:<https://www.koha.net/kronike/99590/raporton-policine-se-ia-kane-vjedhur-veturen-ia-gjejne-te-braktisur-ne-autostrade/>
Content:<
Në rrugën “Hysni Curri” në Prishtinë, një person ka raportuar në polici se dikush ia ka vjedhur veturën.
Policia me të marrë informatën ka filluar të hetojë rastin, dhe kanë gjetur veturën të braktisur në një autostradë.
Policia e Kosovës përmes raportit njofton se janë duke e hetuar rastin deri të gjejnë edhe autorët e vjedhjes.
>
Index:<811>
Title:<https://www.koha.net/kronike/99589/e-godasin-shitesin-me-kondak-te-armes-ia-marrin-3000-euro-dhe-nje-sasi-cigaresh/>
Content:<
Në një market të një pompe të të derivateve në Gllogoc, mbrëmë ka ndodhur një grabitje me armë me ç’rast shitësi ka mbetur i lënduar.
Disa persona të maskuar dhe të armatosur, kanë hyrë me forcë në market, dhe me kondak të armës kanë goditur një punonjës të maketit. Nga arka kanë grabitur rreth 3000€ dhe një sasi të cigareve, transmeton Koha.net raportin e policisë.
Të dyshuarit janë larguar në drejtim të panjohur, ndërsa viktima ka pësuar lëndime trupor dhe i është ofruar ndihmë mjekësore. Rasti është duke u hetuar, nga njësitet policore.
>
Index:<812>
Title:<https://www.koha.net/kronike/99552/nje-26-vjecar-vdes-ne-ferizaj-pasi-goditet-me-thike-ne-nje-perleshje/>
Content:<
Policia e Kosovës njofton se mbrëmë, rreth orës 22:30, ka marrë informatën se në një kafiteri në rrugën “Dëshmorët e Kombit” në Ferizaj, po ndodhte një rrahje në mes të disa personave ku janë përdorur edhe mjete të ftohta-thika.
Në vendin e ngjarjes kanë dalë njësitet policore, prokurori i shtetit si dhe ekipi mjekësor, njofton Policia, teksa thotë se të lënduarit janë dërguar në QKUK Prishtinë.
“Nga ana e mjekut është konfirmuar se viktima e rastit (E.I. 26 vjeç) kishte ndërruar jetë, ndërsa dy të dyshuarit janë pranuar për trajtim mjekësor. Në vendin e ngjarjes është gjetur dhe konfiskuar mjeti i mprehtë-thika me të cilën dyshohet se është kryer vepra”, thuhet në njoftimin për media të Policisë së Kosovës në Ferizaj, përcjell Koha.net.
Me urdhër të prokurorit ndaj të dyshuarit (D.SH. 29 vjeç) për veprën penale “vrasje e rëndë” është marrë masa e ndalimit policor për 48 orë, kurse i dyshuari tjetër (M.M. 22vjeç) i dyshuar për veprën penale “pjesëmarrje në rrahje” gjithashtu është marrë masa e ndalimit policor për 48 orë.
Trupi i pajetë i viktimës është dërguar në Institutin e Mjekësisë Ligjore në Prishtinë për obduksion.
Hetuesit policorë në bashkëpunim me prokurorin e shtetit janë duke u marrë me rast.
>
Index:<813>
Title:<https://www.koha.net/kronike/99537/vidhet-nje-bankomat-suspendohen-tre-police/>
Content:<
Tre pjesëtarë të policisë janë suspenduar ngase dyshohet se nuk kanë reaguar me kohë për të parandaluar vjedhjen në një bankomat të Raifaisen Bank, në qendrën tregtare “Agmia”.
Plaçkitësit një veturë e kanë lënë në parkingun e kësaj qendre tregtare, teksa kanë ikur me një tjetër në drejtim të panjohur, shkruan sot Koha Ditore.
Inspektorati i Policisë së Kosovës i ka rekomanduar Policisë së Kosovës që të suspendojë tre pjesëtarët e saj ngase janë nën hetime për kryerjen e veprës penale të keqpërdorimit të pozitës zyrtare. Mirëpo Drejtoria Rajonale e Policisë në Gjilan nuk kanë dhënë detaje për rastin dhe nuk ka dhënë informata.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<814>
Title:<https://www.koha.net/kronike/99530/sot-protestohet-kunder-vrasjeve-te-grave-dhe-vajzave-ne-shqiperi/>
Content:<
Sot, e shtunë, 16 qershor, në Tiranë protestohet kundër vrasjeve të grave dhe vajzave.
Kjo protestë qytetare organizohet në emër të atyre grave dhe vajzave të cilat folën por nuk u dëgjuan.
Fildez Hafizi kishte një urdhër mbrojtjeje por u vra, Ariela Murati u vra rrugës për në rajonin e policisë, pas një sërë kërcënimesh, Xhuljeta Çuni u vra edhe pse e kishte kallëzuar vrasësin e saj plot 4 herë edhe Adriana ishte një grua e dhunuar sistematikisht nga bashkëshorti i denoncuar dhe ky por i lënë i lirë, derisa i mori jetën gruas, se nuk i hapi dritaren.
Grupi organizator, kërkojnë që autoritetet t’i marrin seriozisht denoncimet e vajzave dhe grave për dhunë apo përndjekje, në mënyrë që të mos përsëriten raste të tilla.
“Kërkojmë që media të mos romantizojë rastet e tilla duke i quajtur krime pasioni. Gjithashtu kërkojmë që personat e dënuar për dhunë apo krime në familje të mos përfitojnë nga gjykimi i shkurtuar”, thuhet në njoftimin e organizatorëve të protestës.
>
Index:<815>
Title:<https://www.koha.net/kronike/99420/rrahin-nenen-dhe-baben/>
Content:<
Dy raste të dhunës në familje kanë ndodhur dje në Suharekë dhe Pejë, ku si pasojë kanë pësuar një nënë dhe një baba.
Sipas Policisë, në Suharekë, viktima femër ka raportuar se është sulmuar fizikisht nga djali i saj, i cili vazhdimisht e kërcënon.
Viktima nuk ka pësuar lëndimet të dukshme trupore, ndërsa i dyshuari është arrestuar me vendim të prokurorit dërgohet në mbajtje.
Kurse, në Pejë, viktima mashkull raporton se pas një mosmarrëveshje dhe fjalosje me djalin e tij, i dyshuari e ka shtyrë duke e rrëzuar dhe si pasojë viktima kishte pësuar lëndime të rënda trupore-frakturë.
I dyshuari është arrestuar dhe me vendim të prokurorit dërgohet në mbajtje.
>
Index:<816>
Title:<https://www.koha.net/kronike/99406/vjedh-2000-euro-arrestohet-punetori-i-pompes-se-derivateve/>
Content:<
Një punëtor i pompës së derivateve është arrestuar në Prishtinë, pasi që i njëjti dyshohet se ka vjedhur 2000 euro.
Me vendim të prokurorit i dyshuari pas intervistimit dërgohet në mbajtje.
>
Index:<817>
Title:<https://www.koha.net/kronike/99401/punetorja-vjedh-14-mije-euro-nga-nje-banke-ne-rahovec/>
Content:<
Punëtorja e një banke në Rahovec dyshohet se ka përvetësuar 14 mijë e 200 euro.
Rasti është zbuluar nga Policia të enjten pasdite.
Lidhur me rastin në vende ngjarje kanë dal njësit përkatëse dhe është njoftuar prokurori.
>
Index:<818>
Title:<https://www.koha.net/kronike/99400/plackitet-nje-pompe-e-derivateve-ne-peje/>
Content:<
Një pikë e derivateve në Pejë është plaçkitur nga një person i cili ka marrë afër 800 eurove.
Punëtori në pompën e derivateve ka raportuar se një i dyshuar i panjohur nën kërcënimin e armës i ka grabitur 700-800 euro dhe është larguar në drejtim të panjohur.
“Në vende ngjarje ka dal njësit përkatëse policore dhe njësia K-9 per hetime te metejme. Lidhur me rastin është njoftuar prokurori”, thuhet në njoftimin e Policisë së Kosovës.
>
Index:<819>
Title:<https://www.koha.net/kronike/99396/djali-rrah-nenen-ne-suhareke/>
Content:<
Një person është arrestuar nga Policia e Kosovës pasi ka rrahur nënën e tij në Suharekë.
Ajo ka raportuar në PK se vazhdimisht është kërcënuar nga djali. Viktima nuk ka pësuar lëndimet të dukshme trupore, ndërsa i dyshuari është arrestuar me vendim të prokurorit dërgohet në mbajtje.

>
Index:<820>
Title:<https://www.koha.net/kronike/99394/aksidentalisht-plagos-veten-dhe-shokun-e-tij-ne-ferizaj/>
Content:<
Një person në fshatin Varosh të Ferizajt të enjten aksidentalisht ka plagosur veten dhe shoqëruesin e tij.
Policia e Kosovës njofton se i dyshuari ka dëshmuar që aksidentalisht ka plagosur veten dhe shoqëruesin me një revole Ekol.
“Njësit përkatëse kanë dale në vendngjarje ku në njërën veturë kanë gjet dhe konfiskuar një revole e llojit Ekol me një fishek të kalibrit 7.65 mm. Në vende ngjarje kanë dal njësit përkatëse ku sipas të dyshuarit aksidentalisht ka plagosur veten dhe viktimën. Me vendim të prokurorit rasti shkon në procedurë të rregullt”, thuhet në njoftimin e PK-së.
>
Index:<821>
Title:<https://www.koha.net/kronike/99392/dhunohet-nje-grua-ne-prishtine/>
Content:<
Një person është arrestuar nga Policia e Kosovës pasi dyshohet se ka dhunuar një grua të enjten në Prishtinë.
Me vendim të prokurorit viktima dërgohet në institutin e mjekësisë ligjore për ekzaminim .
Te i dyshuari është gjet dhe konfiskuar një revole CZ 7.65 mm me një karikator dhe 7 fishekë. Me vendim të prokurorit i dyshuari dërgohet në mbajtje.
>
Index:<822>
Title:<https://www.koha.net/kronike/99343/aksident-ne-gllareve/>
Content:<
21:13 - Koha.net merr vesh se në këtë vet-aksident ndodhej një familje e cila ka shpëtuar.

Një aksident ka ndodhur te Rasat në Gllarevë pasditen e së enjtes.
Si pasojë e aksidentit, një veturë shihet e rrokullisur skaj rrugës.
Nuk dihet nëse ka të lënduar, apo shkaqet që çuan deri te ky aksident.
Policia ka thënë për Koha.net se së shpejti do të dalin me detajet për aksidentin.
>
Index:<823>
Title:<https://www.koha.net/kronike/99337/policia-ne-aksion-per-te-liruar-gruan-fqinjet-thone-se-ajo-rrinte-me-vetedeshire-me-45-vjecin/>
Content:<
Rreth orës 9 të mëngjesit, të enjten, Policia e Kosovës, gjatë një aksioni, ka arritur të lirojë një grua, e cila sipas Policisë, ishte mbajtur në një banesë me dhunë në rrugën ‘Bajram Kelmendi’ në Prishtinë.
Shkëlzen Xhafa, nga Policia e Kosovës, ka thënë se ka qenë reagimi i shpejtë i njësiteve policore, që e ka mundësuar lirimin e viktimës.
Policia, gjatë aksionit, ka arritur ta arrestojë 45-vjeçarin A. Mehmeti.
Por fqinjët, prapa kamerës, i kanë thënë KTV-së se viktima nuk ka qenë duke u mbajtur me dhunë.
Sipas tyre, bëhet fjalë për një lidhje jashtëmartesore mes vajzës dhe 45-vjeçarit, i cili bashkëshorten e ka diku jashtë Kosovës.
Ata thonë se policia mund të përdorë kamerat e sigurisë së lagjes për t’i parë lëvizjet e këtij çifti.
Gjithsesi policia ka thënë se do t’i vazhdojë hetimet, derisa në vendin e ngjarjes janë konfiskuar një armë si dhe substancë narkotike e dyshuar të jetë kokainë.
>
Index:<824>
Title:<https://www.koha.net/kronike/99327/gjendet-i-vdekur-73-vjecari-nga-peja-qe-familja-e-raportoi-te-zhdukur-nga-12-qershori/>
Content:<
Një person i zhdukur dy ditë më parë në Pejë është gjetur nga policia pa shenja jete.
Zëdhënësi i policisë në rajonin e Pejës, Driton Rugova tha për Kallxo.com se është gjetur pa shenja jete një person i cili është raportuar si i zhdukur nga familjarët e tij.
Ai tha se familjarët kanë raportuar në polici se personi 73 vjeçar ka dalë për tu shëtitur me 12 qershor dhe nuk është kthyer më në shtëpi.
“Njësitet policore dhe njësitet e kërkim-shpëtimit të FSK-së e kanë gjetur personin e zhdukur pa shenja jete në fshatin Shtupeq i Vogël në Pejë, në vendin e quajtur ‘Varri i Sykës’”, tha Rugova.
Ai shtoi se trupi i pajetë i viktimës është dërguar për obduksion, ndërsa njësitet janë duke u marrë me hetimin e rastit.
>
Index:<825>
Title:<https://www.koha.net/kronike/99294/48-ore-burgim-pasi-dhunoi-dhe-mbajti-te-mbyllur-ne-banese-nje-femer/>
Content:<
Sot nga njësitet e stacionit policor Qendra në Prishtinë, është arrestuar një person i dyshuar pasi që i njëjti dyshohet që me dhunë dhe nën kërcënimin e armës të ketë dhunuar dhe mbajtur të mbyllur një femër.
Polici ka pranuar informatën, se në rrugën “Bajram Kelmendi” në Prishtinë , saktësisht në një banesë, viktima është duke u mbajtur me dhunë nga i dyshuari i armatosur, thuhet në raportin e policisë që e transmeton Koha.net.
“Menjëherë pas marrjes së informatës policia ka organizuar operacionin për kapjen e të dyshuarit si dhe lirimin e viktimës, operacion ky që ka rezultuar me sukses me ç’ rast është arrestuar i dyshuari, A. Mehmeti, mashkull, 45 vjeç, shtetas i Republikës së Kosovës”, njofton tutje policia.
Në të njëjtën kohë në vendin e ngjarjes nga njësitet policore është gjetur dhe sekuestruar arma një Revole e tipit C.Z e kalibrit 7.65mm me 7 fishekë, e poseduar pa leje nga i dyshuari, si dhe një sasi e substancës së dyshuar narkotike (dyshohet kokainë).
Viktimës së rastit i është ofruar tretmani i nevojshëm mjekësor, ndërkohë që personit të dyshuar pas intervistimit me rekomandimin e prokurorit të shtetit i është shqiptuar masa e arrestit policor prej 48 orësh dhe i njëjti është dërguar në qendrën e mbajtjes.
Aktualisht policia në koordinim me prokurorin e shtetit po vazhdon hetimin e të gjitha rrethanave të cilat e karakterizojnë rastin me qëllim të sqarimit dhe ndriçimit të tyre.
>
Index:<826>
Title:<https://www.koha.net/kronike/99292/arrestohet-sipermarresi-shqiptar-ne-itali-shfrytezonte-ne-pune-bashkekombesit/>
Content:<
Një shqiptar është arrestuar nga policia italiane në provincën e Raguzës në Sicili, pasi akuzohet për shfrytëzim në punë, kërcënim e zhvatje.
Në pranga ka përfunduar Auglent Lalollari, 33 vjeç, i cili kishte një fermë bujqësore, ku punonin ilegalisht 6 bashkëkombësit e tij në kushte të vështira higjienike, me pak euro, me orar të zgjatur dhe pa kontrata pune.
Gjithashtu ata nuk kishin as vend të posaçëm për të jetuar, por flinin në ambient të hapur ku të kishin mundësi midis minjve dhe insekteve në shtëpitë e shkatërruara me kanalizime të hapura.
Mes punonjësve shqiptarë ishte edhe një grua shtatzënë e detyruar të punonte në një fermë patëllxhanësh në temperaturë që arrinte deri në 40 gradë.
Sipërmarrësi shqiptar gjithashtu akuzohet për vjedhje të energjisë elektrike si dhe të një motori.
>
Index:<827>
Title:<https://www.koha.net/kronike/99291/nje-muaj-paraburgim-per-vellane-dhe-nipin-e-enver-sekiraqes/>
Content:<
Vëllai dhe nipi i Enver Sekiraqës do të qëndrojnë në paraburgim për një muaj si të dyshuar për rastin e plagosjes që ndodhi të martën në afërsi të gjimnazit “Sami Frashëri” në Prishtinë.
Gjykata Themelore në Prishtinë ka aprovuar kërkesën e Prokurorisë Themelore në Prishtinë për caktimin e masës së paraburgimit kundër të pandehurve Naser Sekiraqa e Fatlum Abazi.
Sipas aktvendimit të Gjykatës Themelore në Prishtinë, të pandehurve Naser Sekiraqa e Fatlum Abazi u është caktuar masa e paraburgimit në kohëzgjatje prej një muaji për secilin vec e vec duke filluar prej datës 12 qershor e deri me 12 korrik 2018.
Lajmin për Kallxo e ka bërë të ditur mbrojtësi i Naser Sekiraqës, avokati Florent Latifaj.
Naser Sekiraqa e Fatlum Abazi janë vëllai dhe respektivisht nipi i Enver Sekiraqës, të akuzuarit për nxitje në vrasjen e Triumf Rizës.
>
Index:<828>
Title:<https://www.koha.net/kronike/99268/arrestohet-dhe-i-merret-arma-personit-te-dehur/>
Content:<
Policia e Kosovës në Gjilan sot rreth orës 03:00 në restorantin “Adriatiku” në rrugën e fshatit Perlepnicë kanë kontaktuar personin për të cilin dyshohej të posedonte një armë zjarri.
Ai ka pranuar se kishte armën e zjarrit Zastava ,cal. 7.65, me një karikator në të cilin ka pasur tre copë fishek, arma dhe municioni janë konfiskuar nga ana e Policisë, transmeton Koha.net.
I dyshuari është arrestuar dhe sjell në stacionin policor. Të njëjtit i është bërë matja e prezencës së alkoolit në gjak ku ka rezultuar të jetë 1.78 promila.
Me vendim të prokurorit të shtetit për krime të rënda, ndaj të dyshuarit është vënë masa e ndalimit policor për 48 ore, nën akuzën për “ Mbajtje në pronësi , kontroll ose posedim të paautorizuar të armëve”.
>
Index:<829>
Title:<https://www.koha.net/kronike/99256/nena-arrestohet-per-braktisjen-e-femijeve-ne-gjakove/>
Content:<
Policia e Kosovës ka arrestuar një të dyshuar në Gjakovë pasi dyshohet se ka braktisur djalin një vjeç dhe vajzën 12-vjeçare.
E njëjta dyshohet se fëmijët i ka detyruar të kërkojnë lëmoshë në rrugë.
Me vendim të prokurorit, e dyshuara pas intervistimit lirohet në procedurë të rregullt.
>
Index:<830>
Title:<https://www.koha.net/kronike/99238/arrestohet-per-rrahjen-e-motres-ne-peje/>
Content:<
Policia ka arrestuar një person në Pejë pasi ka ushtruar dhunë fizike dhe psikike ndaj motrës së tij.
Pas intervistimit me urdhër të prokurorit i dyshuari dërgohet në mbajtje.
>
Index:<831>
Title:<https://www.koha.net/kronike/99235/gjendet-i-vdekur-personi-i-zhdukur-te-marten-ne-peje/>
Content:<
Policia e Pejës njofton se është gjetur i vdekur personi i cili ishte raportuar i zhdukur të martën.
Policia bashkë me njësitë e kërkim shpëtimit të FSK-së dhe zjarrfikësit, në vendin e quajtur “Varri i Sykës” kanë gjendur pa shenja jete personi nga fshati Shtupeq i Madh. Policia po merret me rastin dhe priten veprimet tjera.
>
Index:<832>
Title:<https://www.koha.net/kronike/99230/dy-femra-ne-fushe-kosove-arrestohen-per-pengim-te-policeve-ne-detyre/>
Content:<
Një mashkull dhe dy femra janë arrestuar nga policia e Kosovës në Fushë-Kosovë pasi nuk kanë përfillur urdhrat e zyrtarëve policorë, duke i penguar ata në kryerje të detyrës.
Me vendim të prokurorit i dyshuari mashkull i është dorëzuar njësitit policor në Prizren, pasi që i njëjti kishte urdhëresë aktive ndërsa dy të dyshuarat femra, njëra është dërguar në mbajtje kurse tjetra është liruar.
>
Index:<833>
Title:<https://www.koha.net/kronike/99211/nje-bmw-x6-digjet-ne-duhel-te-suharekes/>
Content:<
Një veturë e tipit BMW X6 është djegur në tërësi në Duhël të Suharekës, raporton Koha.net.
Vetura ishte në lëvizje kur është përfshirë nga flakët. Shoferi u ka thënë dëshmitarëve në vendin e ngjarjes se shkaktarë ishin instalimet në këtë veturë.
Zjarrfikësit kanë shuar zjarrin ndërsa shoferi ka shpëtuar pa pasoja.

>
Index:<834>
Title:<https://www.koha.net/kronike/99089/ne-durres-mbytet-nje-20-vjecar/>
Content:<
Një 20-vjeçar ka humbur jetën pasi është mbytur në det. Ngjarja e rëndë ka ndodhur në Currila të Durrësit ndërsa nuk dihen ende shkaqet e ngjarjes së rëndë, transmeton tch.
“Më datë 13.06.2018, rreth orës 13:50, në Currila është mbytur në det shtetasi E.L. 20 vjeç, banues në Durrës”, thotë policia e Durrësit, teksa efektivët janë në vendngjarje për të zbardhur shkaqet.
>
Index:<835>
Title:<https://www.koha.net/kronike/99086/denohen-policet-kufitare-te-vermices-per-keqtrajtim-frikesim-e-fyerje-ndaj-te-tjereve/>
Content:<
Gjykata Themelore e Prizrenit, Departamenti i Përgjithshëm Penal, ka bërë shpalljen e aktgjykimit dënues ndaj të akuzuarve me iniciale I.Z. F.B., B.H. , I.I. , G.B.nga Prizreni,Zyrtar Policor pranë Policisë Kufitare në Vërmicë, për shkak se në bashkëkryerje kanë kryer veprën penale “keqtrajtim” gjatë ushtrimit të detyrës zyrtare ose autorizimeve publike.
“I akuzuari me iniciale I.Z. nga Prizreni, në mungesë të provave është shpallur i pafajshëm ndërsa të akuzuarit e tjerë me iniciale I.I., nga fshati Bordosan- Komuna e Dragashi, F.B., B.H, dhe G.B. nga Prizreni, gjykata i ka shpallur fajtorë dhe janë dënuar me burgim me kusht në kohëzgjatje prej 4 muajsh i cili dënim nuk do të ekzekutohet në afatin e verifikimit prej 1 viti”, thotë Themelorja e Prizrenit.
Të njëjtit dyshohen se më datën 05.04.2015, rreth orës 21.35 minuta në pikën kufitare, në fshatin Vërmicë, Komuna e Prizrenit, në bashkëveprim si persona zyrtarë duke keqpërdorur detyrën apo autorizimet e tyre, i keqtrajtojnë, i frikësojnë, ose i fyejnë rëndë dinjitetin personave tjerë.
>
Index:<836>
Title:<https://www.koha.net/kronike/99083/nje-muaj-paraburgim-per-kercenim-ndaj-vellezerve-ne-gjykaten-e-gjilanit/>
Content:<
Gjykata Themelore në Gjilan ka caktuar masën e paraburgimit prej 30 ditësh për të pandehurin E. A., pasi të martën kishte kanosur vëllezërit e tij, A. A. dhe N. A., në kohën sa ishte duke u mbajtur seanca gjyqësore lidhur me trashëgiminë.
Me këtë rast gjyqtari i ka kërkuar të njëjtit që të lirojë gjykatoren, mirëpo i pandehuri nuk i kishte përfillur urdhrat e gjykatësit, ku është dashur intervenimi i sigurimit të gjykatës dhe gjatë largimit të tij nga salla ka fyer gjyqtarin.
Pala ka të drejtën e ankesës ndaj këtij vendimi në Gjykatën e Apelit.
>
Index:<837>
Title:<https://www.koha.net/kronike/99079/aktakuze-per-bashkim-me-vetedije-nje-organizate-terroriste/>
Content:<
Prokuroria Speciale e Kosovës ka ngritur aktakuzë kundër të pandehurit R.D, në drejtim të veprës penale “bashkimi apo pjesëmarrja në ushtrinë ose policinë e huaj, në formacionet e jashtme paraushtarake ose para policore, në organizimet grupore apo individualisht”, jashtë territorit të Kosovës nga Ligji për parandalimin dhe bashkimin në konflikte të armatosura jashtë territorit të vendit.
Sipas aktakuzës së Prokurorisë Speciale, i pandehuri R.D., më 26.05.2017, me vullnet dhe vetëdije të plotë është nisur që të udhëtojë për në Siri, me qëllim që t’i bashkohet organizatave ushtarake në Siri.
“Pas shkuarjes së tij në Republikën e Turqisë, autoritetet e Republikës së Kosovës kanë bërë kërkesë për kthimin e tij në Kosovë. I pandehuri R.D., më datë 02.06.2017, është zënë në Turqi, ndërkaq, më datë 14.05.2017, është kthyer për në Kosovë”, thekson Prokuroria e Shtetit në njoftimin për media.
Me këto veprime, sipas Prokurorisë, i pandehuri ka kryer veprën penale “bashkimi apo pjesëmarrja në ushtrinë ose policinë e huaj, në formacionet e jashtme paraushtarake ose para policore, në organizimet grupore apo individualisht”, jashtë territorit të Republikës së Kosovës nga neni 3 paragrafi 3, të Ligjit për parandalimin dhe bashkimin në konflikte të armatosura jashtë territorit të vendit.
>
Index:<838>
Title:<https://www.koha.net/kronike/99042/vellai-dhe-nipi-i-enver-sekiraqes-te-dyshuarit-per-plagosjen-e-djeshme-te-sami-frasheri/>
Content:<
Burime të Koha.net marrin vesh se të dyshuarit në rastin e djeshëm të tentim-vrasjes tek gjimnazi “Sami Frashëri” në Prishtinë janë vëllai i Enver Sekiraqës, Naser Sekiraqa dhe Fatlum Abazi, të cilët janë arrestuar mbrëmë nga Policia e Kosovës.
Sipas këtyre burimeve, ata dyshohet se kanë plagosur dje në orët e pasdites dy persona. Emri i njërit nga të plagosurit, po sipas këtyre burimeve, është Zenel Jashari, ndërsa emri i të plagosurit të dytë është i panjohur.
Arrestohen dy të dyshuar për tentim-vrasjen e djeshme te “Sami Frashëri”, i treti në arrati
Ndërkaq, Policia ka thënë se në arrati është edhe një i dyshuar i tretë, kurse Koha.net merr vesh se ai është nipi i Enver Sekiraqës, Jan Abazi.
Detajet e plagosjes së dy personave në Prishtinë
Madje mësohet se të gjithë këta janë të njohur për Policinë dhe kanë të kaluar kriminale.
Nga Policia e Kosovës, portalit Koha.net jozyrtarisht i kanë konfirmuar se janë pikërisht këta të përfshirët e incidentit të djeshëm.
Kujtojmë se dje, dy persona u plagosën në afërsi të gjimnazit “Sami Frashëri” në Prishtinë. Ata u sulmuan derisa ishin në veturën e tipit “Ford”.
>
Index:<839>
Title:<https://www.koha.net/kronike/99037/merr-flake-nje-veture-ne-autostraden-prishtine-shkup/>
Content:<
Një veturë tip BMW ka marrë flakë derisa po lëvizte në autostradën Prishtinë-Shkup.
Lexues të portalit Koha.net kanë dërguar pamje nga kjo ngjarje, ndërsa besohet se përveç dëmeve materiale, nuk ka të lënduar.
Në vend të ngjarjes kanë arritur njësitet policore dhe zjarrfikësit.

>
Index:<840>
Title:<https://www.koha.net/kronike/99035/sulmohet-me-shok-bombe-gjyqtari-i-eulex-it-ne-prishtine/>
Content:<
Mbrëmë rreth orës 23:00 në Prishtinë në rrugën “Bajram Curri”, një shok-bombë është hedhur në drejtim të një gjyqtari të EULEX-it, nga një person i panjohur.
Burime të Kallxo.com nga Policia e Kosovës kanë konfirmuar incidentin i cili ndodhi në lagjen Arbëria te vendi i quajtur “Moving Tower”.
Policia tha se rreth orës 23:00 ka pranuar informatën për një shpërthim në rrugën “Bajram Curri”, ndërsa njësitet policore dhe hetimet kanë shkuar në vendin e ngjarjes.
Sipas burimeve policore, nga hetimet e para është konstatuar se derisa gjyqtari i EULEX-it ka qenë duke kaluar, një person i panjohur kishte gjuajtur një shok-bombë në drejtim të tij.
Mjeti kishte shpërthyer por pa shkaktuar dëme materiale apo lëndime në njerëz.
“Në vendin e ngjarjes janë gjetur dy fishekë të pashkrepur, siguresa e bombës, luga e bombës dhe shok-bomba e shpërthyer. Personi i dyshuar ka ikur në drejtim të panjohur. Lidhur me rastin është njoftuar Prokurori kujdestar i cili ka udhëzuar që rasti të iniciohet si ‘Përdorim i armës apo mjetit të rrezikshëm’ dhe ‘mbajtje në pronësi, kontroll ose posedim të paautorizuar të armës’. Rasti është iniciuar dhe mbetet në hetime”, thuhet në një raport policor të siguruar nga Kallxo.com.
>
Index:<841>
Title:<https://www.koha.net/kronike/99033/i-burgosuri-ne-smrekonice-kapet-duke-hedhur-drogen-nga-dritarja/>
Content:<
Gardianët e burgut të Smrekonicës kanë kapur një të burgosur duke hedhur drogën nga dritarja e qelisë së tij.
I burgosuri ka hedhur nga dritarja sasi të dyshuar narkotike me peshë 0.74 gramë.
Në lidhje me rastin është njoftuar prokurori kompetent dhe rasti është duke u hetuar.
>
Index:<842>
Title:<https://www.koha.net/kronike/99029/kercenon-ne-gjyq-se-me-force-do-ti-zgjidh-problemet/>
Content:<
Një person është arrestuar nga Policia e Kosovës pasi ka prishur qetësinë në gjykatën në Gjilan gjatë një procesi gjyqësor për prona.
I arrestuari ka kërcënuar se disa çështje pronësore do t’i zgjidhë me forcë.
Me vendim të prokurorit, i dyshuari është dërguar në mbajtje.
>
Index:<843>
Title:<https://www.koha.net/kronike/99027/e-ben-gruan-per-spital-policia-e-le-te-lire/>
Content:<
Një person ka rrahur bashkëshorten duke i shkaktuar lëndime trupore, por Policia e Kosovës e ka lënë të lirë të dyshuarin.
Rasti ka ndodhur të hënën gjatë ditës dhe viktimës i është ofruar tretman mjekësor për lëndimet e pësuara nga rrahja, derisa bashkëshorti i saj është lënë i lirë.
“Nuk raportohet për të arrestuar, ndërsa lidhur me rastin është njoftuar prokurori, QPS-ja dhe mbrojtësi i viktimave. Njësitet policore janë duke hetuar rastin”, thuhet në raportin 24 orësh të Policisë së Kosovës.
>
Index:<844>
Title:<https://www.koha.net/kronike/99005/arrestohen-dy-te-dyshuar-per-tentim-vrasjen-e-djeshme-te-sami-frasheri-i-treti-ne-arrati/>
Content:<
Dje rreth orës 17:00, policia ka marrë informacionin për të shtëna me armë zjarri në rrugën “Ibrahim Lutfiu” në Prishtinë afër gjimnazit “Sami Frashëri”.
Menjëherë pas marrjes së këtij informacioni, në vendin e ngjarjes kanë dalë të gjitha njësitet e nevojshme policore, të mbështetura edhe nga njësiti rajonal për hetimin e krimeve si dhe njësitë e tjera për ekzaminim të vendngjarjes.
Me të dalë në vendin e ngjarjes, policia ka konstatuar se ka të bëj me një rast “vrasje e rëndë në tentativë”, ku nga arma e zjarrit kanë pësuar lëndime dy persona, Z. J, mashkull , 30 vjeç, dhe N.U, mashkull , 44 vjeç, të dy shtetas të Kosovës, të cilët janë dërguar në QKUK për trajtim mjekësor.
Në kuadër të veprimeve të saj, policia thotë se me një intensitet të shtuar ka ndërmarrë një varg veprimesh operative e hetimore, me fokus zbulimin e identitetit dhe vendndodhjen e të dyshuarve të mundshëm si dhe ka zgjeruar rrethin e hetimit në përpjekje për të ndriçuar dhe sqaruar të gjitha rrethanat që kanë të bëjnë me rastin.
Si rezultat i kësaj, rreth orës 23:00, policia ka arritur të identifikojë dhe të arrestojë dy persona të dyshuar, N.S, mashkull, 42 vjeç dhe F.A. mashkull, 32 vjeç, që të dy shtetas të Kosovës.
Personat e dyshuar, me urdhër të Prokurorit të shtetit, janë dërguar në qendrën e mbajtjes, ndërkohë që bazuar në hetimin fillestar dyshohet se në këtë rast është i përfshirë edhe një person tjetër si i dyshuar, i cili është identifikuar dhe po kërkohet nga ana e policisë.
>
Index:<845>
Title:<https://www.koha.net/kronike/98911/detajet-e-plagosjes-se-dy-personave-ne-prishtine/>
Content:<
18:10 - Dy persona janë plagosur me armë përballë shkollës së mesme “Sami Frashëri” në Prishtinë rreth orës 17:15.
Vetura e viktimave gjendet ende në rrugë ndërsa burime të KTV-së tregojnë se tentimvrasja kishte të bënte me probleme të më hershme midis palëve. Të dy të plagosurit janë të moshës së re dhe aktualisht po trajtohen në emergjencë. Policia po inspekton terrenin, derisa për shkak të hetimit është bllokuar edhe rruga.
Nuk dihet nëse edhe dorasi(t) ka(në) qenë me veturë, motoçikletë apo në këmbë.

Dy të plagosur në Prishtinë
Dy persona janë plagosur në afërsi të gjimnazit “Sami Frashëri” në Prishtinë.
KTV raporton se dy persona janë sulmuar derisa ishin në veturën e tipit “Ford”.
Portali Koha.net ka kontaktuar Policinë e Kosovës që pas pak minutave do të japë informacione për këtë plagosje.

>
Index:<846>
Title:<https://www.koha.net/kronike/98899/policia-tregon-shkakun-e-rrembimit-ne-podujeve/>
Content:<
16:37 - Në një restorant afër vendit të quajtur Tabet e Llapashticës në Podujevë sot në mesditë ka ndodhur një kidnapim të dy personave.
Sipas Policisë të rrëmbyerit janë liruar dhe janë në stacionin e Policisë në Podujevë, ndërsa Policia ka shkuar t’i arrestojë personat që i rrëmbyen personat.
Policia e di identitetin e personave që me armë rrëmbyen personat në kafene ndërsa mësohet se si shkas ishte prishja e një krushqie në mes të dy familjeve.

Dy persona rrëmbehen në mes të ditës në Podujevë
16:00 Dy persona janë rrëmbyer rreth orës 12:00 në fshatin Llapashticë të Podujevës nga disa persona të panjohur.
Lajmin e ka konfirmuar për Koha.net, zëdhënësja e Policisë për rajonin e Prishtinës, Flora Ahmeti.
Ajo ka thënë se viktimat e këtij rasti tash janë në stacionin policor dhe janë në gjendje të mirë shëndetësore.
Të dyshuarit nuk janë arrestuar, ndërsa policia po vazhdon hetimet.
“Sot kemi pranuar informaten se dy persona janë rrëmbyer rreth orës 12:00 në fshatin Llapashticë të Podujevës nga persona të panjohur. Me të marrë informatën kemi dalë në vendin e ngjarjes. Viktimat e rastit aktualisht gjenden në stacionin policor dhe janë në gjendje të mirë. Policia e stacionit të Podujevës në bashkepunim me njesitet tjera polocore po merren me rastin”, thuhet në njoftimin e Policisë së Kosovës.

Një person raportohet se është rrëmbyer në mes të ditës në një restorant që gjendet në vendin e quajtur Tabet e Llapashticës nga katër persona të armatosur.
Policia në Podujevë ka konfirmuar rastin, por nuk ka dhënë detaje.
Burime të KosovaPressit bëjnë të ditur se i rrëmbyeri ishte duke pirë kafe me një person tjetër.
>
Index:<847>
Title:<https://www.koha.net/kronike/98893/dy-te-arrestuar-ne-lipjan-per-vjedhje-te-renda/>
Content:<
Policia e Kosovës ka arrestuar dy persona për vjedhje të rënda dhe për pranim të mallrave të vjedhura.
Rastet kanë ndodhur në fshatin Kojske të Lipjanit, në lokacione dhe periudha të ndryshme kohore ku janë vjedhur pajisje shtëpiake, stoli ari e gjësende të tjera që arrijnë një vlerë të konsiderueshme (vlera e saktë nuk dihet).
Të arrestuarit janë:
T.A. mashkull, 19 vjeç, shtetas i Kosovës ( i dyshuar për katër vjedhje të raportuara)
A.H. mashkull, 21 vjeç, shtetas i Kosovës ( i dyshuar për pranim të mallrave të vjedhura)
Gjatë operacionit, hetuesit policor të stacionit të Lipjanit, kanë arritur të gjejnë dhe konfiskojnë gjësendet që dyshohet të jenë të vjedhura.
>
Index:<848>
Title:<https://www.koha.net/kronike/98832/kater-te-arrestuar-per-disa-vjedhje-ne-kline/>
Content:<
Janë arrestuar katër persona nën dyshimin për vjedhje të rënda në shtëpi, banesa dhe dyqane afariste në Klinë.
Sipas Policisë së Kosovës, të dyshuarit kanë pranuar se në bashkëveprim kanë kryer vjedhjet.
Nga të dyshuarit janë konfiskuar pesë televizorë të llojeve te ndryshme, një pompë uji, një motosharrë dhe dy fshesa elektrike.
Këto vepra penale kryesisht janë vjedhje të rënda dhe vjedhje të ndodhura në shtëpi, banesa dhe dyqane afariste të qytetarëve të Klinës me rrethinë.
Policia e Kosovës ka apeluar te qytetarët që të bashkëpunojnë edhe në të ardhmen për të luftuar dukuritë negative kriminale brenda shoqërisë.
>
Index:<849>
Title:<https://www.koha.net/kronike/98830/arrestohet-pasi-kanos-viktimen-ne-telefon-dhe-me-arme/>
Content:<
Një person është arrestuar në fshatin Vilancë të Vushtrrisë pasi kishte kanosur me telefon viktimën dhe më pas kishte shtënë me armë zjarri para shtëpisë së tij.
Njësitë policore në vendin e ngjarjes kanë gjetur dhe konfiskuar tri gëzhoja të armës së zjarrit.
Me urdhër të prokurorit i dyshuari është liruar, rasti vazhdon në procedurë të rregullt.
>
Index:<850>
Title:<https://www.koha.net/kronike/98829/sulmon-gruan-dhe-te-bijen-arrestohet/>
Content:<
Një person është arrestuar në Ferizaj pasi kishte sulmuar fizikisht gruan dhe vajzën e tij.
Si pasojë e sulmit, viktimat kanë pësuar lëndime trupore dhe u është ofruar tretman mjekësor.
Me urdhër të prokurorit i dyshuari dërgohet në mbajtje.
>
Index:<851>
Title:<https://www.koha.net/kronike/98828/nje-grua-dhunohet-ne-kline/>
Content:<
Një grua ka raportuar të hënë në polici se ishte dhunuar nga një i dyshuar.
Rasti kishte ndodhur në Klinë, ndërsa policia nuk ka bërë të ditur nëse ka të arrestuar.
Me vendim të prokurorit, rasti vazhdon të hetohet në procedurë të rregullt.
>
Index:<852>
Title:<https://www.koha.net/kronike/98826/rrahje-ne-emshir-nje-i-arrestuar/>
Content:<
Një person është arrestuar në Emshir të Prishtinës pasi ka sulmuar fizikisht viktimën mashkull shtetas të Shqipërisë.
Viktima ka pranuar tretman mjekësor, sipas raportit të policisë.
I dyshuari është dërguar në mbajtje, me vendim të prokurorit.
>
Index:<853>
Title:<https://www.koha.net/kronike/98825/me-poste-ne-kosove-arrin-droga-e-derguar-nga-gjermania/>
Content:<
Policia e Kosovës ka njoftuar se nga zyra për doganim postar, më 11 qershor është raportuar se ishte pranuar një dërgesë nga Gjermania ku ishte gjetur substancë narkotike.
Sipas policisë, në dërgesën në emër të një të dyshuari janë gjetur 300 gramë substancë e dyshuar narkotike.
Rasti po vazhdon të hetohet.
>
Index:<854>
Title:<https://www.koha.net/kronike/98823/nje-person-gjendet-pa-shenja-jete-ne-nje-livadh-ne-tomoc-te-istogut/>
Content:<
Një person është gjetur pa shenja jete të hënën në një livadh të fshatit Tomoc të Istogut.
Policia ka thënë se ekipi mjekësor kishte konstatuar se viktima s’ka shenja jete.
Trupi i pajetë është dërguar në Institucionin e Mjekësisë Ligjore për obduksion.
>
Index:<855>
Title:<https://www.koha.net/kronike/98822/policia-detyrohet-te-shtije-ne-drejtim-te-hajnave-nuk-arrin-ti-kape/>
Content:<
Katër persona janë vënë re nga policia teksa kishin tentuar të vidhnin kasafortën e një marketi në Bardhosh të Prishtinës, në orët e para të së hënës.
Sipas raportit policor, një nga të dyshuarit u kishte drejtuar armën policëve, me ç’rast një nga ta ishte detyruar të shtijë në drejtim të të dyshuarve për të parandaluar rrezikun.
Në vendin e ngjarjes është gjetur dhe sekuestruar një pistoletë me 5 copë fishekë. Nuk raportohet për të lënduar, ndërsa rasti vazhdon të hetohet.
>
Index:<856>
Title:<https://www.koha.net/kronike/98819/nente-te-lenduar-ne-nje-aksident-ne-kodren-e-trimave/>
Content:<
Nëntë persona kanë pësuar lëndime në mëngjesin e së martës, pasi një furgon ka dalë nga rruga dhe është përplasur në një dyqan.
Ngjarja ka ndodhur në lagjen Kodra e Trimave, saktësisht në rrugën “Fahri Fazliu” në Prishtinë, rreth orës 07:00, ka njoftuar policia.
Arsyet e daljes nga rruga akoma nuk dihen. Nëntë të lënduarit janë dërguar për tretman mjekësor në QKUK.
“Lidhur me këtë rast njësiti i trafikut ka shoqëruar në stacion policor ngasësin e automjetit i cili aktualisht është duke u intervistuar. Rasti do të procedohet më tej konform rekomandimeve të prokurorit të shtetit”, thuhet në njoftimin e policisë.
>
Index:<857>
Title:<https://www.koha.net/kronike/98805/arrestohet-nje-person-ne-prizren-pasi-iu-gjeten-200-mije-euro-te-falsifikuara/>
Content:<
Policia e Kosovës në rajonin e Prizrenit ka bërë me dije se të hënën mbrëma është arrestuar një i dyshuar i cili po lëvizte me automjet në rrugën “Zahir Pajaziti” diku rreth orës 20:00.
Mbi bazën e informacioneve inteligjente, vetura është ndaluar nga policët e antidrogës të cilët gjatë kontrollit të automjetit kanë gjetur dhe sekuestruar një pistoletë e llojit “GLOC”.
“Duke u mbështetur në informacionet paraprake është kërkuar bashkëpunimi i prokurorisë dhe gjykatës për bastisjen e banesës së pësonit të dyshuar me ç‘rast është gjetur dhe sekuestruar një granatë dore, 154 fishekë të kalibrave të ndryshëm dhe 200 000 euro kesh të cilat dyshohet të jenë të falsifikuara”, thuhet në njoftimin e PK-së.
Me urdhër të prokurorit të shtetit, i dyshuari ndalët nën masën e arrestit policor ndërkaq provat materiale dhe shkresat e lëndës do t’i kalojnë prokurorisë së shtetit për procedura të mëtejme hetimore.
Rasti po hetohet nga hetuesit rajonalë të Prizrenit.
>
Index:<858>
Title:<https://www.koha.net/kronike/98802/policia-jep-detaje-per-autobusin-e-djegur-ne-rrugen-prishtine-ndash-gjilan/>
Content:<
10:28 - Sot rreth orës 09:00, Policia ka pranuar informatën se një autobus është duke u djegur në rrugën Prishtinë – Gjilan, saktësisht në fshatin Slivovë.
Menjëherë pas marrjes së informatës, njësitet e nevojshme policore, të përkrahura edhe nga zjarrfikësit, kanë dalë në vendin e ngjarjes.
“Zjarri është lokalizuar, nuk ka asnjë person të lënduar, janë shkaktuar vetëm dëme materiale, autobusi është djegur tërësisht”, njofton Policia, raporton Koha.net.
Aktualisht policia thotë se po vazhdon me ndërmarrjen e të gjitha veprimeve të nevojshme hetimore me qëllim të ndriçimit dhe sqarimit të të gjitha rrethanave që kanë të bëjnë me rastin.

Digjet autobusi në linjën Gjilan – Prishtinë
Një autobus i Linjës Gjilan-Prishtinë është përfshirë nga flakët mëngjesin e sotëm.
Pasagjerët janë evakuuar nga autobusi derisa është vështirësuar qarkullimi për automjete, raporton KTV.
Nuk raportohet për të lënduar.

>
Index:<859>
Title:<https://www.koha.net/kronike/98743/perleshje-mes-bandave-shqiptare-ne-belgjike-vritet-nje-grua-4-persona-te-tjere-plagosen/>
Content:<
Sërish shqiptarët në qendër të vëmendjes në mediat e huaja. Një grua ka humbur jetën dhe 4 persona të tjerë janë plagosur si pasojë e përleshjes mes dy bandave shqiptare.
Siç raportojnë mediat vendase, ngjarja ka ndodhur mbrëmjen e djeshme rreth orës 22:30 në komunën Ans të Belgjikës, ku dy banda rivale shqiptare u përfshinë në një sherr masiv mes tyre, raporton “OraNews”.
Në konflikt u përdorën thika, shkopinj bejsbolli, shufra hekuri dhe sende të tjera të forta, ndërsa dëshmitarët e përshkruan si një skenë lufte.
Viktima është një 43-vjeçare, e cila humbi jetën duke u përpjekur të ndihmonte mikun e saj që kishte pësuar lëndime nga goditjet. Ajo u përplas nga një automjet.
Identifikimi i viktimave nuk bëhet i ditur, ndërsa disa prej personave të përfshirë në konflikt janë identifikuar nga policia, por deri tani asnjë prej tyre nuk është arrestuar apo shoqëruar.
>
Index:<860>
Title:<https://www.koha.net/kronike/98741/sadetin-sula-denohet-me-burgim-te-perjetshem-per-vrasjen-e-gruas/>
Content:<
Gjykata për Krimet e Rënda vendosi të mbyllë përjetë në qeli Sadetin Sulën. Pronari i një mobilerie në fshatin Melgushë të Shkodrës, u fajësua si porositës i vrasjes së bashkëshortes së tij, Suela Sula, për motive xhelozie.
Sadetin Sula dëgjoi me qetësi vendimin e gjykatës pa bërë asnjë reagim të dukshëm.
Bashkëshortja e ndjerë e të pandehurit u gjet e mbytur në tualetin e një mobilierie në pronësi të saj dhe bashkëshortit në 18 prill 2016, raporton “ABCNews”.
Fillimisht krimi iu “faturua” Sadetin Sulës, i cili u dërgua në gjykim për “vrasje për shkak të marrëdhënieve familjare”.
Disa regjistrime audio të gjetura në telefonin e viktimës gati dy vjet pas ngjarjes i dhanë një kthesë të fortë hetimit për zbardhjen e krimit.
Në regjistrimet e bëra në shtator 2015, i pandehuri Sadetin Sula i vinte në dyshim bashkëshortes atësinë e tij tek një prej fëmijëve të çiftit.
Ndërsa në një tjetër regjistrim, pronari i mobilerisë i kërkonte punonjësit të tij Fatjon Karmneshta, t’i bëjë magji bashkëshortes së tij që t’i bindej atij, si dhe i druhej divorcit, pasi mund t’i ndahej pasuria.
Veprimet e mëtejshme hetimore provuan shkencërisht se Suela Sula ishte mbytur me duar nga Fatjon Karmeshtna, me porosi të bashkëshortit të saj. Materiali gjenetik i lënë prej tij në një shishe uji rezultoi i njëjtë me materialin e gjetur në thonjtë e viktimës.
Aktualisht Karmeshtna ndodhet në masën e sigurisë “arrest në burg” dhe po gjykohet në një proces të veçuar.
>
Index:<861>
Title:<https://www.koha.net/kronike/98692/plagosje-per-parking-ne-istog/>
Content:<
Policia rajonale e Pejës, ka konfirmuar se sot në mesditë ka ndodhur një incident i armatosur në Istog, ku në vend të ngjarjes ka mbetur i plagosur një qytetar, i cili është jashtë rreziku për jetë.
KosovaPress merr vesh se i plagosuri është K. B., ndërsa, deri te plagosja ka ardhur për shkak të mosmarrëveshjes për parking. Ai dyshohet se është plagosur nga J. M., raporton KosovaPress.
Zëdhënësi i Policisë në Pejë, Xhevat Ibra, tha se nuk dëshiron të lëshohet në atë se i plagosuri është familjar ose nip i kryetarit të komunës së Istogut, Haki Rugova.
Ai tha se Policia ka marrë masat adekuate rreth ngjarjes në fjalë, por nuk tregoi se ka të arrestuar në këtë ngjarje.
“Nuk kemi më shumë informacione, përveç se ka ndodhur një plagosje dhe policia është duke hetuar rastin. Nuk lëshohemi më shumë për emrin dhe mbiemrin ose lidhjet familjare”, ka thënë Ibra.
>
Index:<862>
Title:<https://www.koha.net/kronike/98689/nje-muaj-paraburgim-per-tentimvrasjen-ne-lipjan/>
Content:<
Një muaj paraburgim i është caktuar të pandehurit Xh.L, pasi ka kryer veprën penale vrasje në tentativë, më 8 qershor, në rrugën Bregu i Zi, në afërsi të fshatit Varigovc në Lipjan.
Sipas Gjykatës Themelore në Prishtinë, “ekziston dyshimi i bazuar se i pandehuri XH.L me dt.08.06.2018, rreth orës 11.00, në rrugën Bregu i Zi, në afërsi të fshatit Varigovc, , pas një mosmarrëveshje të atqasshme me të dëmtuarit I.L dhe L.L, lidhur me mbeturinat për hedhjen e tyre në mal, me qëllim që t’i privoj nga jeta kishte përdorë shufrën metalike (vinq), si mjet të rrezikshëm i cili i kishte goditur në kokë të dëmtuarit I.L dhe L.L, duke i rrëzuar në tokë dhe duke i shkaktuar lëndime të rënda trupore”.
Gjykata ka konstatuar se kërkesa për caktimin e masës së paraburgimit kundër të pandehurit XH.L është masë adekuate dhe e domosdoshme në këtë fazë të procedurës, për sigurimin e pranisë së tij në procedurën penale dhe zhvillimin e pa penguar të procedurës.
Të dëmtuarit I.L dhe L.L, gjenden të shtrirë në QKUK, në Prishtinë, kurse në intensivë, në gjendje të rëndë është i dëmtuari I. L.
>
Index:<863>
Title:<https://www.koha.net/kronike/98685/nga-tre-vjet-burgim-tre-shitese-te-droges-ne-prishtine/>
Content:<
Tre persona janë shpallur fajtor dhe janë dënuar me burgim nga tre vjet secili për blerje, posedim, shitje dhe shpërndarje e paautorizuar e narkotikëve, susbtancave psikotrope dhe analoge.
Gjykata Themelore e Prishtinës, përpos dënimit me burgim, të akuzuarit A.S., A.Th. dhe L.Th., i ka dënuar edhe me gjobë prej 1000 eurosh.
“Gjykata ka konstatuar se të akuzuarit pas marrëveshjes paraprake, në bashkëkryerje, kanë poseduar me qëllim shitje apo shpërndarje, substancat të cilat janë shpallur me ligj si narkotik, në atë mënyrë që, me dt. 30.03.2017, rreth orës 11:30, gjatë bastisjes , në kulmin e shtëpisë së të akuzuarit A.S, e cila ndodhet në Prishtinë, në lagjen “Mati 1”, policia ka gjetur dhe sekuestruar substancë narkotike të dyshuar si marihuanë, në peshë totale 57 kg., dhe 68.9 gram, e pas ekzaminimit të mostrave të substancës së dyshuar, është konstatuar se e njëjta përmban kanabis (marihuanë), me përmbajtje Tetrahidrokanabinol (THC)”, thuhet në njoftimin e Gjykatës Themelore.
>
Index:<864>
Title:<https://www.koha.net/kronike/98680/supremja-gjen-shkelje-nga-dy-gjykata-te-gjilanit-ne-rastin-e-mjekut-te-akuzuar-per-ryshfet/>
Content:<
Kolegji i Gjykatës Supreme, në çështjen penale kundër të pandehurit L.M., nga Gjilani, për shkak të veprës penale marrja e ryshfetit nga neni 428 par.1 të KPK, duke vendosur sipas kërkesës për mbrojtje të ligjshmërisë, të ushtruar nga Prokurori i Shtetit kundër aktgjykimit të Gjykatës Themelore në Gjilan të datës 21 shtator 2016 dhe aktgjykimit të Gjykatës së Apelit të datës 4 tetor 2017, në seancën e kolegjit të mbajtur, më 30 prill 2018 ka aprovuar kërkesën për mbrojtje të ligjshmërisë të Prokurorit të Shtetit, ku konstatohet se me aktgjykimin e Gjykatës Themelore në Gjilan dhe aktgjykimin e Gjykatës së Apelit, janë shkelur dispozitat e procedurës penale dhe të Ligjit penal, në dobi të të pandehurit L.M.
Me aktgjykimin e Gjykatës Themelore në Gjilan, i pandehuri L.M. është liruar nga akuza në mungesë të provave, për shkak të veprës penale marrja e ryshfetit, ndërsa i dëmtuari M.O., është udhëzuar në kontest civil për realizimin e kërkesës pasurore-juridike. Në procedurën ankimore Gjykata e Apelit ka refuzuar si të pabazuar ankesën e Prokurorisë Themelore në Gjilan, ndërsa aktgjykimin e shkallës së parë e ka vërtetuar.
Kundër këtyre aktgjykimeve, kërkesë për mbrojtje të ligjshmërisë ka paraqitur Prokurori i Shtetit, për shkak të shkeljes esenciale të dispozitave të procedurës penale dhe për shkak të shkeljes së Ligjit penal.
Gjykata Supreme e Kosovës, në seancën e kolegjit, pasi shqyrtoi të gjitha shkresat e çështjes, vlerësoi pretendimet nga kërkesa për mbrojtjen e ligjshmërisë dhe konstatoi se kërkesa për mbrojtjen e ligjshmërisë e ushtruar nga Prokurori i Shtetit është e bazuar.
I dëmtuari gjatë hetimeve në deklaratën e tij, dhënë para prokurorit, ka theksuar se pasi që janë marrë vesh me të pandehurin që nënën ta bëjë operacion në klinikën e qytetit, ai i ka kërkuar 500 € për penj dhe 500 € tjera i duhen “me i qaros disa kolegë të mi dhe nuk po mbet kurgjo”, e kur i dëmtuari e pyet “ a janë boll 1.000 €” i pandehuri i përgjigjet përsëri “veç për penj duhen 500 €”. Kjo dëshmi, në arsyetimin e aktgjykimit të Gjykatës Supreme konsiderohet plotësisht e pranueshme, kredibile dhe provë e drejtpërdrejtë, e cila vërteton në tërësi përgjegjësinë penale të të pandehurit, dhe konstaton se të dy gjykatat kanë bërë shkelje esenciale të dispozitave të procedurës penale, pasi që gabimisht e kanë shpallur deklaratën e tillë si kontradiktore dhe jokredibile duke mos dhënë arsyetim se pse kjo dëshmi është jo e besueshme. Edhe sa i përket Ligjit penal, që të dy gjykatat e kanë shkelur të njëjtin në dobi të pandehurit duke ardhur në përfundim se i njëjti nuk e ka kryer veprën penale që i vihej në barrë me aktakuzë.
I pandehuri L.M.- mjek kirurg në Spitalin Regjional të Gjilanit, në kuadër të autorizimeve të tij si mjek – person zyrtar, ka pasur edhe kryerjen e shërbimeve-operimeve të pacientëve, të cilët lajmërohen në këtë spital.
Sipas arsyetimit në Aktgjykim të Gjykatës Supreme, që të dy gjykatat kanë dështuar që të japin arsyetim ligjor se pse nuk i kanë besuar deklaratës së dëshmitarit M.O. përkundër faktit se kjo është vërtetuar edhe me deklaratën e dëshmitarit, policit Sh.H., ndaj Gjykata Supreme konstatoi se aktgjykimet e kundërshtuara kanë shkelur dispozitat e procedurës penale dhe Ligjin penal në dobi të të pandehurit L.M..
>
Index:<865>
Title:<https://www.koha.net/kronike/98676/denohen-me-burgim-tre-persona-ne-gjilan-pasi-rrahen-nje-zyrtar-te-apk-se/>
Content:<
Gjykata Themelore në Gjilan ka shpall Aktgjykim dënues ndaj tre të akuzuarve Sh. B., N. B. dhe S. B.
“Të akuzuarit në fjalë shqiptar të Republikës së Kosovës, me datë 01.09.2016 në fshatin Zhegovc të Komunës së Gjilanit, kanë pasur një mosmarrëveshje me të dëmtuarin S. Q. zyrtar në Agjencionin Pyjor të Kosovës, më pas nën kërcënimin e armës, i akuzuari Sh. B. godet disa herë në kokë të dëmtuarin, ndërkohë edhe dy të akuzuarit e tjerë godasin me mjete të fort në trupin e të dëmtuarit, me çka ka pësuar lëndime të rënda trupore, ku është dashur të marr ndihmën mjekësore në Qendrën Klinike Universitare të Kosovës (QKUK)”, thuhet në njoftim.
Me këto veprime i akuzuari Sh. B. dyshohet se ka kryer veprën penale lëndim i rëndë trupor dhe veprën penale mbajtja në pronësi, kontroll ose posedim të paautorizuar të armëve të sanksionuara me Kodin Penal të Republikës së Kosovës (KPRK). Për këto dy vepra trupi gjykues ka shpall aktgjykim dënues, duke e dënuar me dy (2) vite burgim dhe gjobë 500 (pesëqind) Euro.
Të akuzuarit N. B. dhe S. B. për veprën penale lëndim i rëndë trupor, trupi gjykues ka shqiptuar dënim prej një (1) viti burgim.
Palët kanë të drejtën e ankesës ndaj këtij Aktgjykimi në Gjykatën e Apelit.
>
Index:<866>
Title:<https://www.koha.net/kronike/98628/vdes-parashutisti-ne-bjeshket-e-istogut/>
Content:<
Gjatë ditës së djeshme në Bjeshkët e Istogut, ka vdekur një person i gjinisë mashkullore, mosha e të cilit nuk është bërë e ditur.
I njëjti ka qenë duke fluturuar me parashutë dhe papritmas i është mbyllur dhe parashutisti ka rënë në tokë ku edhe ka vdekur, njofton Policia e Kosovës, transmeton Koha.net.
Në vendin e ngjarjes kanë dalë njësitet përkatëse, ndërsa ekipi mjekësor ka konstatuar vdekjen e viktimës. Me vendim të prokurorit trupi i pajetë dërgohet në IML për obduksion.
>
Index:<867>
Title:<https://www.koha.net/kronike/98623/masakrohet-me-thike-shqiptari-ne-londer/>
Content:<
Një 35-vjeçar shqiptar ka rënë pre e një ngjarje të rëndë në Londër. Ai është gjetur i masakruar me thikë në një stacion metroje.
Bëhet me dije se viktima është identifikuar si Edmon Jonuzi, 35-vjeç me orgjinë shqiptare. Mediat britanike raportojnë se ai u gjet i plagosur rëndë në Greens Lane pranë stacionit Turnpike Lane, në veri të Londrës, por më pas u konstatua se ai kishte vdekur nga plagët e marra.
Inspektori i Komandës së Policisë Metropolitane tha: “Kjo ishte një zonë e zënë, shumë pranë stacionit Tube Turnpike Lane. Nëse ka njerëz që panë ose dëgjuan diçka të dyshimtë që mund të na ndihmojnë të gjejmë kush e vrau Edmondin. Unë po bëj thirrje për ndonjë dëshmitar apo kujtdo që ka informacion për të thirrur sallën e incidentit në Hendon dhe të ndajë informacion me policinë”.
Policia ka nisur një hetim të gjerë për këtë ngjarje, por ende nuk kanë të arrestuar.
>
Index:<868>
Title:<https://www.koha.net/kronike/98622/ciklisti-godet-murin-mbrojtes-bie-nga-4-metra-lartesi/>
Content:<
Në fshatin Lukvic të Prizrenit, një djalë i ri ka rënë nga 4 metra lartësi me biçikletë.
Policia raporton se ai ishte duke e drejtuar biçikletën dhe aksidentalisht e ka goditur një mur mbrojtës dhe ka rënë nga një lartësi 4 metra.
Në raport thuhet se ai ka pësuar lëndime trupore dhe është dërguar për tretman në QKUK.
>
Index:<869>
Title:<https://www.koha.net/kronike/1123/vetura-e-godet-rende-kembesorin/>
Content:<
Në fshatin Sllatinë, Fushë Kosovë, dje vetura Passat Pheaton, të cilën e drejtonte i dyshuari mashkull K-Shqiptar, si pasojë e mospërshtatjes së shpejtësisë me kushtet e rrugës ka goditur këmbësorin mashkull K-Shqiptar, njofton Policia e Kosovës.
Viktima ka pësuar lëndime të rënda trupore është dërguar në tretman mjekësor në QKUK, transmeton Koha.net.
Me urdhër të prokurorit i dyshuari pas intervistimit dërgohet në mbajtje.
>
Index:<870>
Title:<https://www.koha.net/kronike/1122/pas-perleshjes-u-konfiskohen-armet/>
Content:<
Policia e Kosovës njofton se dje në Lipjan janë arrestuar dy të dyshuar meshkuj K-Shqiptarë.
Arrestimi u bë pas një mosmarrëveshje që kulmoi me përleshje nga e cila ata i shkaktuan njëri-tjetrit lëndime të lehta trupore, transmeton Koha.net.
Me urdhër të prokurorit janë bastisur shtëpia dhe objektet përcjellëse të dyshuarve ku janë gjetur dhe konfiskuar dy revole dhe 13 fishekë.
Të dyshuarit pas intervistimit dërgohen në mbajtje.
>
Index:<871>
Title:<https://www.koha.net/kronike/1121/kartemonedha-100-euro-e-falsifikuar-gjendet-ne-peje/>
Content:<
Në rr. “Nëna Terezë”, Pejë , viktima mashkull K-Shqiptar ka raportuar se në dyqanin e tij ka pranuar një kartëmonedhë prej 100 €, e cila dyshohet të jetë e falsifikuar, njofton Policia e Kosovës, transmeton Koha.net.
Monedhën e falsifikuar e ka konfiskuar krim-teknika dhe me urdhër të prokurorit rasti shkon në procedurë të rregullt.
>
Index:<872>
Title:<https://www.koha.net/kronike/1120/digjet-nje-veture-ne-peje/>
Content:<
Një veturë është përfshirë nga zjarri për shkaqe ende të panjohura, njofton Policia e Kosovës.
Vetura ishte e parkuar para shtëpisë së viktimës, transmeton Koha.net.
Njësiti i zjarrfikësve ka lokalizuar dhe fikur zjarrin.

Nuk raportohet për të lënduar.
>
Index:<873>
Title:<https://www.koha.net/kronike/1119/ish-bashkeshortja-kanos-ish-bashkeshortin/>
Content:<
Policia e Kosovës njofton se në rrugën “Mbretëresha Teutë”, Mitrovicë, të shtunën ankuesi mashkull K-Shqiptar raporton se është kanosur me armë nga e dyshuara femër K-Shqiptare.
Kanosjen e ka bërë ish bashkëshortja e tij, transmeton Koha.net.
Nga e dyshuara është konfiskuar një revole. Me urdhër të prokurorit rasti shkon në procedurë të rregullt.
>
Index:<874>
Title:<https://www.koha.net/kronike/1098/ne-kukes-sekuestrohen-23-kg-kanabis-4-te-arrestuar/>
Content:<
Policia e Kukësit ka sekuestruar 23 kg kanabis në kuadër të operacionit “Prita“, duke arrestuar edhe 4 persona.
Të arrestuarit janë: Arbresh Kalia, 31 vjeç, banues në fshatin Gurë (Dibër); Rexhep Likdeda, 39 vjeç, banues në Rrushkull (Durrës); Partizan Elezaj, 45 vjeç, banues në Zall-Reç (Dibër) dhe K.E., 16 vjeç, banues në Zall-Reç (Dibër).
Arrestimi i këtyre shtetasve u bë pasi, në fshatin Bicaj të Kukësit, janë kapur në flagrancë me një sasi rreth 23 kg lëndë narkotike, të cilën po e transportonin me një furgon.
>
Index:<875>
Title:<https://www.koha.net/kronike/1000/ne-peje-e-prishtine-konfiskohen-kartemonedha-false-100-euro/>
Content:<
Policia e Kosovës raporton se ka konfiskuar dy kartëmonedha false 100 euro, një në Pejë dhe tjetrën në Prishtinë, transmeton Koha.net.
Të dyja rastet PK thotë se kanë ndodhur më 16 shkurt.
“Në Prishtinë, ankuesja, punëtore në një bankë ka raportuar se gjatë deponimit ka pranuar kartëmonedhën prej 100 euro, e cila dyshohet të jetë e falsifikuar. Monedha është konfiskuar nga krim teknika. Rasti shkon në procedurë të rregullt”, thotë PK.
Kurse në Pejë një grua ka raportuar se në dyqanin e saj ka pranuar një kartëmonedhë prej 100 euro, që dyshohet të jetë e falsifikuar.
PK thotë se monedhën e falsifikuar e ka konfiskuar krim teknika dhe me urdhër të prokurorit rasti shkon në procedurë të rregullt.
>
Index:<876>
Title:<https://www.koha.net/kronike/998/dy-persona-sulmojne-dhe-grabitin-nje-grua-ne-banesen-e-saj-ne-mitrovice/>
Content:<
Raportohet se dy persona kanë sulmuar fizikisht dhe i kanë grabitur para dhe stoli një grua boshnjake në banesën e saj në Mitrovicë, transmeton Koha.net.
Lajmin e bën të ditur Policia e Kosovës përmes një komunikate për media.
“Viktima, grua boshnjake, ka raportuar se dy persona të panjohur e kanë sulmuar fizikisht në banesën e saj dhe i kanë grabitur para dhe stoli ari dhe janë larguar në drejtim të panjohur”, thotë PK.
Viktima ka pranuar tretman mjekësor, ndërsa raportohet se njësitet policore janë duke hetuar rastin.
>
Index:<877>
Title:<https://www.koha.net/kronike/994/plackitet-nje-market-ne-pozhoran-te-vitise-kamerat-e-sigurise-kapin-hajdutin/>
Content:<
Më datë 15.02.2017, mes orës 2-4 të mëngjesit në Pozhoran të Vitisë është plaçkitur një minimarket.
E gjithë ngjarja është incizuar nga kamerat e sigurisë që kapin pamje edhe gjatë natës.
Pronarët e biznesit thonë se edhe pse plaçkitësi kishte shkatërruar çdo ndriçim në market, kamerat kishin arritur të identifikojnë se paku veshjen e tij.
“Rasti është duke u hetuar nga policia rajonale. Ju lus që së paku ta postoni në Facebook dhe nëse ndokush e njeh këtë person besoj që do ta lajmëronte në polici. Vlera e dëmit që i është bërë marketit është 600 euro. Biznesi i vogël paguan kompani të rojtarëve që nga viti 2004 por që roja në ato momente nuk ka dëgjuar ndonjë gjë ose nuk ka qenë fare në vendin e punës. Biznesi gjithashtu gjendet në afërsi të Stacionit Policor të Pozhoranit, rreth 100m”, thuhet në një njoftim që pronarët e këtij biznesi i kanë dërguar portalit Koha.net.
Në pamje vërehet se hajduti në kokë mbante një maskë.
Vjedhje në Minimarket - Pozharan, komuna e Vitisë by kohanet
>
Index:<878>
Title:<https://www.koha.net/kronike/993/rremben-borxhliun-e-droges-qe-i-detyrohej-1500-euro-arrestohet/>
Content:<
Një person është arrestuar dje në Prizren pasi dyshohet se ka rrëmbyer një burrë, i cili i kishte borxh 1500 euro për substanca narkotike, bën të ditur Policia e Kosovës përmes një komunikate për media.
Viktima ka arritur që të ikë nga vetura e të dyshuarit, dhe më pas ka paraqitur rastin në Polici, transmeton Koha.net.
“Është arrestuar i dyshuar, burrë shqiptar, pasi që i njëjti, dyshohet për shkak të një borxhi prej 1500 euro pagesë për substanca narkotike, ka rrëmbyer viktimën, burrë shqiptar (i dyshuar në një rast tjetër) duke e futur në veturë, por viktima kishte arritur që të ikë nga vetura dhe ka raportuar rastin”, thuhet në komunikatën e PK-së.
Më tutje thuhet se, “viktima gjatë intervistimit ka deklaruar se i ka borxh të dyshuarit vlerën e cekur për substanca narkotike marihuanë. Ndaj viktimës është hapur rasti nga njësitet e DHTN-së, ndërsa i dyshuari pas intervistimit, me vendim të prokurorit është dërguar në mbajtje”.
Kurse Policia gjithashtu konfirmon se viktima e këtij rasti është arrestuar më pas për posedim të narkotikëve.
“Njësitet policore gjatë bastisjes në shtëpinë e tij kanë gjetur dhe konfiskuar në dy qese plastike 210.05 gram substancë të dyshuar të llojit marihuanë, si dhe 64-qese plastike të dizajnuara për paketim të substancave narkotike. Me vendim të prokurorit, i dyshuari pas intervistimit është dërguar në mbajtje”, thotë PK.
>
Index:<879>
Title:<https://www.koha.net/kronike/992/dy-te-arrestuar-ne-mitrovice-per-arme-e-narkotike/>
Content:<
Në mëngjesin e sotëm janë arrestuar dy persona në Mitrovicë, pasi që në banesën e tyre janë gjetur dhe konfiskuar një armë dhe një sasi e narkotikëve.
Këtë e ka konfirmuar zëdhënësi i policisë për rajonin e Mitrovicës, Avni Zahiti, i cili ka treguar se të arrestuarit i përkasin moshës 39 dhe 19 vjeçare.
“Hetuesit Policor në kuadër të sektorit të hetimeve rajonale në Mitrovicë, në mëngjesin e sotëm kanë konfiskuar një armë dhe një sasi substancë të dyshuar narkotike. Si rezultat i analizimit dhe përpunimit të informatave dhe dëshmive të siguruara për posedim të armës, hetuesit Policor sot në Mitrovicë në banesën e të dyshuarve kanë konfiskuar armën e llojit pistoletë. Përveç armës, brenda banesës së të dyshuarve është gjet një sasi e substancave të dyshuara narkotike. Me ç’rast janë arrestuar dy të dyshuar Y.K. 39 vjeçar, dhe A.H. 19 vjeçare, ku pas procedurave intervistuese janë liruar për procedurë të rregullt”, ka thënë Zahiti për Veriu.info.
Ai ka treguar se ndaj dy të dyshuarve është iniciuar rast për ”mbajtje në pronësi kontroll i paautorizuar i armës” dhe ‘’ blerje, posedim, shpërndarje të substancave narkotike”.
Bëhet e ditur se hetimet e mëtejme për substanca narkotike po i zhvillon njësia në kuadër të “Drejtorisë për Hetimin e Narkotikëve”.
>
Index:<880>
Title:<https://www.koha.net/kronike/990/arrestohen-binjaket-per-droge-dhe-vjedhje/>
Content:<
Dy vëllezër janë arrestuar në Malësi të Madhe në Shqipëri, për vjedhje. Gjatë kontrollit të banesës iu gjetën lëndë narkotike e dyshuar Cannabis Sativa.
Të arrestuarit janë J. M., 26 vjeç, banues në Malësi e Madhe dhe F. M., 26 vjeç, banues ne Malësi e Madhe.
U bë arrestimi në flagrancë i 2 shtetasve (vëllezër binjakë), pasi Jetlumi dyshohet se i ka vjedhur një motor tip ZIP-Star, pa targë, shtetasit Gj. N, 22 vjeç, banues në Malësi e Madhe, transmeton KP.
Gjatë kontrollit të ushtruar në banesë të këtyre shtetasve është gjetur lëndë narkotike e dyshuar e llojit Cannabis Sativa me peshë 1 kg e 140 gr.
Motori së bashku me lëndën narkotike u sekuestruan në cilësinë e provës materiale.
Materialet i kaluan Prokurorisë së Rrethit Gjyqësor Shkodër, për veprat penale “Vjedhje” dhe “Prodhimi dhe shitja e narkotikëve kryer në bashkëpunim".
>
Index:<881>
Title:<https://www.koha.net/kronike/984/zvicer-mafia-shqiptare-merr-ne-dore-trafikun-e-te-gjitha-llojeve-te-droges/>
Content:<
“Mafia shqiptare në Zvicër drejton trafikun e të gjitha llojeve të drogave”, është titulli kryesor i një shkrimi në gazetën zvicerane “Le Matin Dimanche”. Në artikull thuhet se shpërndarja e drogës ka ndryshuar tregun e Zvicrës. Heroina, kokaina dhe hashashi janë tashmë në duart e shqiptarëve të Kosovës dhe Shqipërisë.
Gjithashtu aty shkruhet se trafiku i të gjitha drogave mbështet në sajë të një organizimi të përsosur të bandave shqiptare, të cilat në fillim lindën me trafikun e heroinës.
“Ne nuk e dimë se kush kontrollon kë”, ka thënë për “Le Matin Dimanche”, oficeri i antidrogës Olivier Guéniat, transmeton NOA.

Policia zvicerane është habitur nga ajo që ka zbuluar deri më tani. Më 18 janar të këtij viti u zbulua në Gjenevë një grup kriminal, ku ranë në pranga 3 meshkuj shqiptar dhe një femër. Gjithashtu u sekuestruan 20 kg kokainë. Gjatë vitit të kaluar në këtë zonë janë sekuestruar 33 kg kokainë.
Pika e përbashkët e trafikantëve?
Ata janë të gjithë shqiptarë. Kjo është thënë nga ekspertët të cilët shprehen se tashmë tregu i drogës po ndryshon. Deri atëherë, ai ishte shumë i segmentuar. Shqiptarët dhe kosovarët drejtonin trafikun e heroinës, afrikanë atë të kokainës dhe zviceranët drejtonin tregun e kanabisit. Tashmë gjithçka po drejtohet nga shqiptarët.
Gjeneva është vendi që merr me shumë drogë dhe ky është motivi se pse mafia është më e zhvilluar këtu.
“Oportunizmi luan një rol mjaft të rëndësishëm në vendosjen e aktiviteteve tek shqipfolësit”, ka pohuar Frank Zobel, zëvendësdrejtor i anti-drogës në Zvicër dhe bashkautor i një studimi të vazhdueshëm në tregun e heroinës.
Sipas statistikave, rreth 8 tonë pluhur të bardhë konsumohen çdo vit në Zvicër dhe dy tonët e tjera janë heroinë. Potenciali i biznesit është i rëndësishëm. Së fundi, për të financuar trafikimin e kokainës, shqiptarët filluan shitjen e kanabisit, ku çdo vit qarkullon mbi 80 ton.
>
Index:<882>
Title:<https://www.koha.net/kronike/972/kamioni-durrsak-me-10-ton-kanabis-cmend-italianet/>
Content:<
Nuk ka të ndalur trafiku i drogës që nis nga Shqipëria për në Itali. Por nëse nga Shqipëria, droga me kamionë del nga porti i Durrësit, policët italianë kanë nisur që të kapin sasi të mëdha.
Kamioni i fundit i kapur në portin e Ankonas ka “çmendur” edhe vet italianët. Bëhet fjalë për një sasi prej 10 tonësh kanabis sativa që është kapur në një kamion të mbushur me hekur dhe që ishte nisur nga Durrësi për në Ankona e më pas në një qytet në veriun e Italisë.
Në pranga është vënë shoferi shqiptar, i cili është dërguar në qeli. Siç bëhet e ditur, sasia rekord e kanabisit është kapur më datën 18 shkurt, gjatë një kontrolli të ushtruar nga policia e dogana, sepse kamioni që transportonte hekur kishte disa probleme me dokumentet, raporton “Syri”.
Por kur kanë nisur kontrollet kanë zbuluar edhe sasinë rekord të kanabisit. Droga është zbuluar gjatë kontrollit me qentë e antidrogës.
Policia bën të ditur se droga kishte si destinacion një qytet të veriut të Italisë, ku më pas do të ndahej dhe do të shitej. Bëhet fjalë për 10 milionë doza që do të shiteshin në të gjithë Italinë e Veriut.
Hetimet në lidhje me këtë supertrafik janë duke vazhduar, ndërsa nga policia shqiptare nuk ka të dhëna për këtë sasi droge.
>
Index:<883>
Title:<https://www.koha.net/kronike/825/23-vjecarja-vret-me-dru-ne-koke-bashkeshortin-e-me-pas-veten/>
Content:<
Një çift ka humbur jetën në fshatin Velçan të Pogradecit. Trupat e pajetë të Erzen dhe Fatbardha Torras, përkatësisht 26 dhe 23 vjeç, u gjetën në një kasolle pranë banesës së tyre.

Ngjarja ka ndodhur në orët e vona të së premtes, ndërkohë që policia është njoftuar nga fqinjët e çiftit pak pas mesnate. Nga hetimet paraprake, dyshohet se këta shtetas gjatë natës janë konfliktuar dhe goditur fizikisht me njëri-tjetrin.

Konflikti ka vijuar edhe jashtë banesës, konkretisht në një kasolle, pronë e tyre, ku shtetasja F.T dyshohet të ketë goditur në kokë, me me dru në kokë bashkëshortin e saj, i cili për pasojë ka gjetur vdekjen. 

Pas këtij veprimi, shtetasja F.T dyshohet të ketë konsumuar helm dhe për pasojë ka gjetur vdekjen edhe kjo e fundit.

Konflikti mendohet të ketë ndodhur, për motive të dobëta, midis dy bashkëshortëve. Çifti la pas dy fëmijë të mitur, transmeton tch.

Trupat e tyre janë transportuar në morgun e Spitalit të Pogradecit, ku pritet të kryhet autopsia.

Nga ana e Policisë, po kryhen gjithë veprimet e nevojshme proceduriale dhe po punohet për zbardhjen e rrethanave të ngjarjes.
>
Index:<884>
Title:<https://www.koha.net/kronike/824/nen-kercenimin-e-thikes-i-marrin-para-e-stoli-ari-65-vjeces-ne-veri-te-mitrovices/>
Content:<
Dy persona ende të paidentifikuar me maska dhe thika kanë grabitur një grua në banesën e saj, duke marrë nga ajo një shumë të konsiderueshme parash dhe stoli ari.
Viktima ka pësuar lëndime trupore, bëjnë të ditur burime të KP-së.
Sipas këtyre burimeve, viktima është Seifa Bajroviq, rreth 65 vjeçare, ndërsa, ngjarja ka ndodhur mbrëmë pas mesnate, përkatësisht rreth orës 2:00 në rrugën ‘John Kennedy’ në veri të Mitrovicës.
Mësohet se viktima ka jetuar vetë në banesën e saj në veri të Mitrovicës.
>
Index:<885>
Title:<https://www.koha.net/kronike/822/nje-boshnjak-dhe-nje-shqiptare-akuzohen-per-dhunim-te-nje-gruaje-ne-peje/>
Content:<
Policia e Kosovës njofton se në Pejë ka arrestuar dy persona, nën dyshimin se kanë detyruar një grua të kryejë marrëdhënie seksuale pa dëshirën e saj.
“Janë arrestuar dy të dyshuar, një mashkull boshnjak dhe një femër shqiptare, pasi që sipas viktimës femër shqiptare pa dëshirën e saj e kanë detyruar të kryejë marrëdhënie seksuale me të dyshuarit”, përcjell Koha.net raportin 24 orësh të PK-së.
“Me vendim të prokurorit, të dyshuarit pas intervistimit janë liruar në procedurë të rregullt”, thuhet më tej në njoftim.
>
Index:<886>
Title:<https://www.koha.net/kronike/820/dy-aksidente-ne-prishtine-lene-te-plagosur-6-persona/>
Content:<
Dy aksidente janë shënuar në 24 orët e fundit në rajonin e Prishtinës.
I pari te rrethrrotullimi te BBC-ja, në Fushë Kosovë, mbrëmë rreth orës 20:30.
“Raportohet për një aksident trafiku në mes të dy automjeteve civile. Përveç dëmeve materiale lëndime trupore kanë pësuar një mashkull dhe katër femra shqiptare të cilët janë dërguar në QKUK për trajtim mjekësor. Njëri nga drejtuesit është arrestuar dhe me vendim të prokurorit është dërguar në mbajtje”, thuhet në raportin e PK-së përcjell Koha.net.
I dyti, në rrugën “Luan Haradinaj”, në Prishtinë kur në orët e para të 18 shkurtit (00:22), raportohet se i dyshuari mashkull shqiptar duke drejtuar veturën e tij nga pakujdesia ka goditur këmbësorin mashkull shqiptar.
“Viktima ka pranuar trajtim mjekësor. Me vendim të prokurorit i dyshuari është arrestuar dhe mbahet në mbajtje”.
>
Index:<887>
Title:<https://www.koha.net/kronike/819/tre-te-arrestuarit-per-heqjen-e-flamurit-te-turqise-po-mbahen-ne-burg-per-nxitje-te-urrejtjes/>
Content:<
Vepra e nxitjes së urrejtjes rëndon mbi tre personat që një ditë më parë hoqën flamurin e Turqisë nga një rrugë në Prizren.
Të tretë janë dërguar në mbajtje, pasi u arrestuan në rrugën “Ismail Kryeziu” në Prizren, mbrëmjen e 17 shkurtit, vetëm rreth 24 orë pasi që kishin kryer këtë akt.
Policia e Kosovës në raportin 24 orësh e ka konfirmuar arrestimin e tyre.
“Më 17.02.2017 janë arrestuar tre të dyshuar meshkuj shqiptarë pasi që të njëjtit në bashkëveprim kanë hequr nga shtylla elektrike një flamur të shtetit të Turqisë. Të dyshuarit janë intervistuar dhe me vendim të prokurorit janë dërguar në mbajtje”, thuhet në raport, përcjell Koha.net.
Kujtojmë se Ministria e Punëve të Jashtme e Kosovës kishte dënuar ashpër këtë akt, duke e cilësuar si vandal nga persona të papërgjegjshëm, teksa kishte shtuar se ata kanë për synim dëmtimin e shtetit demokratik dhe multientik të Kosovës. MPJ kishte kërkuar që ata vihen para drejtësisë.
Aktin e kishte dënuar edhe KDTP-ja e Mahir Jagcilarit, duke e cilësuar këtë si sulm jo vetëm ndaj Turqisë, por edhe ndaj komunitetit turk në Kosovë.
>
Index:<888>
Title:<https://www.koha.net/kronike/798/arrestohen-tre-persona-per-heqje-te-flamurit-te-turqise-ne-prizren/>
Content:<
Tre persona janë arrestuar mbrëmjen e sotme vetëm pak orë pasi kanë xhiruar veten duke hequr flamurin e Turqisë nga një shtyllë elektrike në një rrugë në Prizren.
Ministri e Punëve të Jashtme e Kosovës kishte dënuar ashpër këtë akt, duke e cilësuar si vandal nga persona të papërgjegjshëm, duke shtuar se ata kanë për synim dëmtimin e shtetit demokratik dhe multientik të Kosovës.
MPJ kishte kërkuar që ata vihen para drejtësisë.
Aktin e kishte dënuar edhe KDTP-ja e Mahir Jagcilarit, duke e cilësuar këtë si sulm jo vetëm ndaj Turqisë, por edhe ndaj komunitetit turk në Kosovë.
>
Index:<889>
Title:<https://www.koha.net/kronike/794/arrestohen-dy-greke-qe-po-peshkonin-jashteligjshem-ne-shqiperi/>
Content:<
Dy shtetas grekë u kapën në flagrancë duke lundruar me qëllim peshkimi në ujërat territoriale shqiptare.
Procedimi nisi menjëherë pas marrjes së informacioneve se në drejtim të Ftelesë ka hyrë një mjet lundrues grek dhe po peshkon në ujërat e Shqipërisë, raporton shqip. Nga kërkimet policia konstatoi tek vendi i quajtur “Ishulli i Francezit”, rreth 0.8 milje në ujërat shqiptare një mjet lundrues tip gomone, me gjatësi rreth 5 m, me mbishkrimin “ORIZON”.
Në bord ndodheshin dy shtetasit grekë A.F., 41 vjeç dhe S.F., 13 vjeç, babë e bir. Gjithashtu policia bllokoi mjetin lundrues, me dy motorë të markës “Mariner” 40 HP dhe “Suzuki” 25 HP. Ndaj këtyre shtetasve ka filluar procedimi penal për veprat penale “Kalimi i paligjshëm i kufirit shtetëror” dhe “Peshkimi i ndaluar”.
Gjithashtu, në Gjirin e Portonovës, pranë një terreni shkëmbor u gjet në buzë të detit i braktisur një mjet tjetër lundrues tip gomone, me gjatësi 4.8 metra, pa mbishkrim dhe me një motor të markës “Yamaha” 50 HP.
Nga kontrolli i ushtruar në këtë mjet nuk u konstatua ndonjë material apo send i kundërligjshëm. Policia ka bërë sekuestrimin e këtij mjeti. Vazhdojnë hetimet për identifikimin dhe kapjen e poseduesit të këtij mjeti lundrues
>
Index:<890>
Title:<https://www.koha.net/kronike/742/treni-godet-nje-veture-ne-fushe-kosove/>
Content:<
Në rrugën “Naser Sekiraqa” në fshatin Bellaqevc të Fushë Kosovës, një veturë është përplasur me trenin që udhëton nga Prishtina për në Pejë.
Aksidenti ka ndodhur para pak minutash, ndërsa policia ka dalë në vendin e ngjarjes dhe raportohet se nuk ka të lënduar, njofton KosovaPress.
>
Index:<891>
Title:<https://www.koha.net/kronike/697/kercenoi-policet-arrestohet/>
Content:<
Një person nga Peja ka përfunduar në pranga, pasi ai kërcënoi zyrtarët policorë.
Në Rr. Agim Binak Qelaj të Pejës, më 16 shkurt është arrestuar një i dyshuar, mashkull Kshqiptar, pasi ai kishte kërcënuar zyrtarët policorë në kryerje të detyrës. Me vendim të prokurorit i dyshuari, pas intervistimit, është liruar në procedurë të rregullt, thekson raporti i sotshëm i Policisë së Kosovës.

>
Index:<892>
Title:<https://www.koha.net/kronike/696/i-gjendet-droge-ne-shtepi-arrestohet/>
Content:<
Në Shtime policia dje ka arrestuar një mashkull, shqiptar i Kosovës, pasi atij iu gjet drogë në shtëpi.
Më 16 shkurt në Shtime është arrestuar i dyshuari mashkull, K/shqiptar, pasi që gjatë kontrollit në shtëpinë e tij janë gjetur dhe sekuestruar 26 qese me substancë të dyshuar narkotike të llojit marihuanë, me peshë rreth 28 gram dhe rreth 1000 qese që shërbejnë për paketim substance, thuhet në raportin e sotshëm të Policisë së Kosovës.
Ai është intervistuar dhe me vendim të prokurorit është dërguar në mbajtje, thuhet në raport.
>
Index:<893>
Title:<https://www.koha.net/kronike/682/nga-10-vjet-burg-2-shqiptareve-qe-kontrollonin-kokainen-ne-londer/>
Content:<
Dy shqiptarët që vepronin si "kontrolluesit" e një rrjeti trafikantësh kokaine nëpër rrugët e Londrës janë dënuar pas një hetimi të detajuar të detektivëve të kryeqytetit britanik.
Ardit Dushaj, 30-vjeçari, që banonte në Holden Close, Dagenham u dënua me dhjetë vjet burg dhe Ariston Markum 23 vjeç, me vendbanim në Benares Road, Plumstead me gjashtë vjet, për pjesëmarrje në një bandë të organizuar kriminale.
2 shqiptarët u deklaruan fajtor për konspiracion dhe shpërndarje droge të “Klasës A”. Vendimi u mor më 16 shkurt nga Gjykata e “Southwark Crown”.
Edhe pse ata mohuan të ishin konsumatorë kokaine, Ardit Dushaj dhe Ariston Marku pranuan përfshirjen dhe rolin e tyre në kontrollin e shpërndarjes së drogave të “cilësisë së parë” në kryeqytetin britanik.
Gjatë seancës gjyqësore, detektivët londinez paraqitën provat për një rrjet të plotë dhe të organizuar trafikantësh, kryesisht shqiptarë që ka hyrë në Mbretërinë e Bashkuar në mënyrë të paligjshme, të cilët ishin nën drejtimin e Dushaj dhe Marku.
>
Index:<894>
Title:<https://www.koha.net/kronike/670/te-shtena-ne-drejtim-te-nje-shtepie-ne-mitrovice-ne-bodrum-bombe/>
Content:<
Një ankues, K/shqiptar, në Mitrovicë, kishte njoftuar dje, në 21 e 35 minuta policinë se nga person/a të dyshuar të panjohur është shtënë me armë zjarri në drejtim të shtëpisë së tij. Përveç dëmeve materiale të xhamat e dritares së shtëpisë nuk ka të lënduar.
Policia e Kosovës në raportin e sotshëm bën të ditur se në vendin e ngjarjes njësitë policore kanë gjetur dy gëzhoja që dyshohet të jenë të revoles, si dhe në garazhin e shtëpisë është gjetur një granatë dore e pashpërthyer. Rasti është duke u hetuar nga njësitet relevante policore.
>
Index:<895>
Title:<https://www.koha.net/kronike/667/baba-e-djale-rrahin-djalin-tjeter/>
Content:<
Babai me njërin djalë kanë rrahur dje në Podujevë djalin tjetër. Viktima ka pasur nevojë për trajtim mjekësor. Kështu thuhet në raportin e sotshëm të Policisë së Kosovës.
Sipas raportit, dje në Podujevë, rreth mesditës, një mashkull, shqiptar i Kosovës, ka pasur nevojë për trajtim mjekësor, pasi ai ishte sulmuar fizikisht nga babai dhe i vëllai.
Të dyshuarit janë intervistuar dhe me vendim të prokurorit ata janë liruar në procedurë të rregullt, thuhet në raport.
>
Index:<896>
Title:<https://www.koha.net/kronike/666/iu-gjeten-arme-ne-shtepi-perfundojne-ne-pranga/>
Content:<
Në fshatin Vraniq të Suharekës më 16 shkurt policia, gjatë kontrollit në shtëpitë e dy të dyshuarve meshkuj, K/shqiptarë, ka gjetur dhe sekuestruar dy pistoleta me 13 fishekë, dy spreja dhe një pistoletë lodër, thuhet në raportin e sotshëm të Policisë së Kosovës.
Ata janë arrestuar dhe pas intervistimit me vendim të prokurorit njëri prej tyre është dërguar në mbajtje, ndërsa i dyshuari tjetër është liruar në procedurë të rregullt, theksohet në raport.
>
Index:<897>
Title:<https://www.koha.net/kronike/665/dy-te-vrare-ne-nje-fshat-te-vushtrrise/>
Content:<
Një femër dhe një mashkull kanë mbetur të vrarë me armë zjarri në fshatin Vërnicë të Vushtrrisë.
Sipas Policisë ngjarja ka ndodhur mbrëmë rreth orës 22:00, ndërsa personi i dyshuar për vrasje të dyfishtë është arrestuar.
Zëdhënësi i Policisë së Kosovës për rajonin e Mitrovicës Avni Zahiti duke e konfirmuar rastin për KosovaPress tha se i dyshuari është arrestuar menjëherë ndërsa arma me të cilën dyshohet se janë kryer këto vrasje është konfiskuar.
”Rasti ka ndodhur mbrëmë dhe sipas informatave që kemi i dyshuari vrasjen e parë e ka kryer në një vend tjetër ndërsa kur është kthyer në shtëpi e ka vrarë edhe viktimën tjetër femër e që dyshohet se është bashkëshortja e tij”, tha Zahiti.
Sipas tij trupat e pajetë janë dërguar në Institutin e Mjekësisë Ligjore ndërsa që ende nuk dihen motivet e kësaj vrasje.
>
Index:<898>
Title:<https://www.koha.net/kronike/655/arrestohet-pasi-uzurpon-hapesire-ne-bregdet/>
Content:<
Policia e Vlorës ka arrestuar qytetarin Murat Hysenaj, 56 vjeccar I cili po ketkohrj për veprat penale "Falsifikimi i dokumentave” dhe "Pastrimi i produkteve të veprës penale apo veprimtarisë kriminale".
Policia ka bërë lirimin e një sipërfaqe tokësore prej 17 mijë metrash katror[ në fshatin Vuno dhe Jalë që ishin përvetësuar nga shtetasi i i përmendur nëpërmjet falsifikimit të dokumentave.

Vlera e kësaj sipërfaqe toke shkon rreth 1.7 milionë euro.
>
Index:<899>
Title:<https://www.koha.net/kronike/653/greket-sekuestrojne-ne-kakavije-700-kg-hashash/>
Content:<
Një sasi prej afro 700 kilogramë kanabis u sekuestruan gjatë orëve të natës në pikën kufitare të Kakavijës në pjesën greke të kufirit.
Sipas informacioneve të para, transmeton TCh, sasia e drogës ishte vendosur në një kamion frigoriferik, pikërisht pas pjesës së frigoriferit të mjetit.
Ndalimi i drogës u bë rastësisht në momentin që doganieri i turnit i kërkoi drejtuesit të kamionit të hapte kamionin për një kontroll rutinë, por ky i fundit, në vend që të bindej u largua me vrap në drejtim të kufirit të gjelbër, drejtë Shqipërisë. Pas kësaj, autoritet gjetën kanabisin dhe sekuestruan kamionin.
Pas komunikimit me palën shqiptare, është shpallur në kërkim shoferi shqiptar i kamionit. Lidhur me ngjarjen kanë filluat hetimet.
Autoritete greke janë vënë në alarm pasi kohët e fundit po devijohet trafiku i narkotikëve nëpërmjet rrugëve tokësore.
Vetëm një ditë më parë, në Patra u sekuestruan 370 kilogramë kanabis, ndërsa në një operacion në Gumenicë, gjatë orëve të natës, dy shtetas grekë u arrestuan me 125 kilogramë kanabis.
>
Index:<900>
Title:<https://www.koha.net/kronike/648/zbardhen-hollesi-rreth-grabitjes-ne-rrugen-e-rinasit/>
Content:<
Prokuroria dhe Policia kanë rënë në gjurmët e grupit të strukturuar kriminal që grabiste makinat me valuta të bankave të nivelit të dytë në rrugën e Rinasit nga një gabim i Fajton Xhyliut, ish-punonjës në një kompani sigurie private.
Përmes një njoftimi të shpërndarë për mediat, Prokuroria thotë se është sinjalizuar vjeshtën e 2016-s në rrugë operative se shtetasi Fajton Xhyli, që kishte marrë përsipër transportin e parave që u vodhën në 3 dhjetor të 2015, kishte shpenzuar shuma të konsiderueshme parash, për të cilat nuk kishte mundësi reale për t’i krijuar nga burime të ligjshme.
Këto para ishin shpenzuar kryesisht për blerje makine, rregullim shtëpie, blerje dyqani dhe të tjera.
Ndërkohë ishin siguruar edhe të dhëna të tjera, të cilat mendohej se e lidhnin atë me vjedhjen e dhjetorit 2015. Për këtë arsye, në 12 shkurt të këtij vitit, Prokuroria e Tiranës urdhëroi ndalimin e tij, si person nën hetim për veprat penale të “Vjedhjes me armë”, por vetëm për ngjarjen e vitit 2015.
Pas ndalimit të tij, në bazë të hetimeve të kryera, janë identifikuar edhe disa persona të tjerë, të cilët mund të jenë përfshirë në vjedhjen me armë të vitit 2015. Nga verifikimet e deritanishme, janë përftuar të dhëna, të cilat përfshijnë edhe shtetasit Ditjon Memlika, Neim Avdulaj dhe Ernest Kupa.
Në bazë të deklarimeve paraprake të personave nën hetim, Prokuroria e Tiranës ka krijuar dyshimet e arsyeshme mbi skemën e vjedhjes së parave në Dhjetor 2015, por që ka të dhëna se e njëjta është përdorur edhe për ngjarjen e ndodhur një javë më parë, ku, në po të njëjtën mënyrë, u vodhën një tjetër sasi parash, e cila po transportohej për në Rinas nga një kompani private sigurimi fizik.
Prokuroria thotë se deri në këtë fazë të hetimit, rezulton se shtetasi Fatjon Xhyliu, ish-punonjës i kompanisë private të sigurisë, nëpërmjet kolegut të tij në atë kohë, Ditjon Memlika, është njohur me shtetasin Neim Avdulaj.
Gjithnjë sipas deklarimeve paraprake, ky i fundit u ka kërkuar që të bashkëpunonin në vjedhjen e vlerave monetare që transportoheshin nga kompania. Xhyliu dhe Memlika kanë pranuar ofertën e tij, për të cilën do të paguheshin.
Këta dy persona kishin si detyrë që të njoftonin mbi lëvizjen e automjeteve që transportonin paratë. Në bazë të këtij informacioni, disa persona të tjerë, me ndërmjetësinë e Neim Avdulaj, do të realizonin goditjen.
Për të realizuar komunikimin, Xhyliu dhe Memlika ishin pajisur me telefona nga Avdulaj. Në datë 3 dhjetor 2013, dy punonjësit e kompanisë së sigurisë fizike, në atë kohë, Xhyliu dhe Memlika, kanë njoftuar me mesazh Avdulajn për lëvizjen e mjeteve me vlera monetare.
Avdulaj, nga ana e tij, dyshohet se ka njoftuar shtetasin A.Ç. Pas këtyre komunikimeve me mesazhe, disa persona të tjerë, kanë realizuar vjedhjen me armë të parave në zonën e Kasharit, rrugës për në Rinas. Pas realizimit të vjedhjes, sipas deklarimeve, Xhyliu dhe Memlika kanë marrë nga rreth 100 mijë euro secili për dhënien e informacionit
Gjithashtu, po nga deklarimet paraprake dhe të dhënat të siguruara deri në këtë fazë të hetimit, janë krijuar dyshimet e arsyeshme se këta persona janë të përfshirë edhe në vjedhjen me armë të parave që po transportoheshin mesditën e së enjtes së kaluar.
Po në bazë të deklarimeve paraprake, në këtë veprimtari dyshohet se ka qenë i përfshirë edhe shtetasi Ernest Kupa, i cili gjithashtu u ndalua me urdhër të Prokurorisë së Tiranës. Për këtë shtetas dyshohet se ka kryer veprime aktive në vjedhjen me armë në të dy rastet.
Prokuroria e Tiranës po vijon hetimet dhe një pjesë e konsiderueshme e të dhënave nuk mund të publikohen në këtë fazë të hetimit, pasi konsiderohen sekret hetimor.
>
Index:<901>
Title:<https://www.koha.net/kronike/642/te-shtena-ne-shtepine-e-nje-polici-nuk-ka-te-lenduar/>
Content:<
Persona të panjohur kanë shtënë me armë zjarri në shtëpinë e një pjesëtari të Policisë, por për fat të mirë nuk ka të lënduar në njerëz.
Ngjarja ka ndodhur mbrëmë pas orës 21:00 në fshatin Zhabar të Mitrovicës.
Ngjarjen për kp e ka konfirmuar edhe zëdhënësi i policisë për rajonin e Mitrovicës, Avni Zahiti.
Sipas tij policia ka dalë menjëherë në vendngjarje ku ka gjetur dy gëzhoja të armës dhe është duke punuar për zbardhjen e rrethanave të këtij rasti.
Ai nuk ka dhënë detaje shtesë. Deri tani nuk dihen motivi dhe autorët e këtij sulmi.
>
Index:<902>
Title:<https://www.koha.net/kronike/638/aksident-i-rende-ne-vushtrri-dyshohet-per-viktima/>
Content:<
Një aksident i rëndë ka ndodhur në mbrëmjen e së enjtes në fshatin Vërrnicë të Vushtrisë.
Fotografinë nga vendi i ngjarjes e ka dërguar një dëshmitar i ngjarjes që thotë se aksidenti ishte tejet i rëndë dhe mund të ketë pasoja fatale.
Në vendin e ngjarjes është parë policia dhe autoambulanca.
>
Index:<903>
Title:<https://www.koha.net/kronike/536/arrest-me-burg-per-2-grabitesit-ne-rrugen-e-rinasit/>
Content:<
Gjykata e Tiranës ka dhënë paraditen e kësaj të enjteje masën e sigurisë “arrest me burg” për dy nga të arrestuarit në lidhje me grabitjen e furgonit të bankës në rrugën drejt Rinasit.
Kështu, në qeli deri në përfundim të hetimeve do të qëndrojë Neim Avdulaj, 28 vjeç, ish-ushtar profesionist i Forcave të Armatosura, në bazën e Zall-Herit.
Po ashtu, të njëjtin fat do të ketë edhe Ernest Kupa, pronar i një biznesi privat, i akuzuar po ashtu për përfshirje në grabitjen e parave.
>
Index:<904>
Title:<https://www.koha.net/kronike/523/e-beri-per-spital-te-dashuren-perfundon-ne-arrest/>
Content:<
Një mashkull, shqiptar i Kosovës, ka përfunduar në arrest, pasi dy ditë më parë e bëri për spital të dashurën e tij. Ngjarja, sipas raportit të sotshëm të Policisë së Kosovës, ka ndodhur në lagjen Ulpiana të Prishtinës në orën 20:00, transmeton koha.net.
Viktima femër, K-shqiptare, ka raportuar se i dyshuari mashkull, K-shqiptar, me të cilin ka qenë në lidhje dashurie, ka përdorur forcën fizike duke i shkaktuar asaj lëndime trupore. Viktima ka pranuar tretman mjekësor, ndërsa i dyshuari është arrestuar dhe me urdhër të prokurorit dërgohet në mbajtje.
>
Index:<905>
Title:<https://www.koha.net/kronike/517/ne-vraniq-sekuestrohen-dy-pistoleta/>
Content:<
Pas pranimit të një informate inteligjente se dy qytetarë nga Vraniqi i Suharekës posedojnë armë ilegale, hetuesit policorë kanë kryer veprime të nevojshme operative-hetimore dhe me urdhër të gjykatës kompetente, sot, rreth orës 07:30 minuta i kanë bastisur dy shtëpi.
Në të dy shtëpitë e kontrolluara janë gjetur nga një pistoletë: njëra Ekol Tuna e kalibrit 8mm dhe tjetra model dhe prodhim i panjohur i kalibrit 7.62mm. dhe disa fishekë, transmeton koha.net.
Të dyshuarit janë intervistuar në polici dhe më pas janë liruar ndërsa provat materiale dhe shkresat e lëndës do t’i kalojnë prokurorisë së shtetit për procedura të më tejme.
>
Index:<906>
Title:<https://www.koha.net/kronike/500/ne-greqi-kapen-370-kg-kanabis-te-organizates-shqiptare/>
Content:<
Një sasi prej 370 kilogramë kanabis sativa u sekuestrua gjatë natës së kaluar në Portin e Patrës. Sipas Rojës Bregdetare Greke, droga ishte vendosur në tavanin e një kamioni me targa greke, që do të nisej nga Porti i Patrës me destinacion Italinë, transmeton tch.
Autoritetet thanë se kanë arrestuar drejtuesin e kamionit, një 62-vjeçar. Sipas informacioneve të publikuara prej autoriteteve, lënda narkotike ishte ngarkuar prej një organizate shqiptare të trafikimit të narkotikëve dhe destinacioni i saj final ishte Holanda.
Në kërkim janë shpallur disa anëtarë të organizatës së trafikimit të narkotikëve, grekë dhe shqiptarë.
Kamioni u sekuestrua, ndërsa shoferi 62-vjeçar do të dërgohet për masë sigurie në Gjykatën e Patrës.
>
Index:<907>
Title:<https://www.koha.net/kronike/499/tunele-ne-shtepi-per-te-fshehur-1-2-ton-kanabis-arrestohet/>
Content:<
Kishte hapur tunele të nëndheshme në shtëpinë e tij për të fshehur plot 1 ton e 255 kg kanabis sativa, por është arrestuar nga policia.
Në sajë të operacionit të koduar “Underground” është vënë në pranga Ilirjan Borakaj, 55 vjeç, nga fshati Peshkëpi i Vlorës. 
“Lënda narkotike, ishte fshehur poshtë banesës së këtij shtetasi, nëpër tunele të nëndheshme të hapura posaçërisht për fshehjen e saj, të vendosura nëpër paketime të mbështjella me me qese plasmasi dhe natriban ngjitës. Policia dispononte informacion të besueshëm, se kjo sasi me lëndë narkotike do të trafikohej në ditët në vijim nëpërmjet ujërave detare drejt shtetit Italian”, thuhet në njoftimin zyrtar .
Policia thekson se kjo sasi droge e fshehur në tunele është realizuar në bashkëpunim dhe me persona të tjerë dhe policia po punon për identifikimin dhe kapjen e tyre. Një prej personave të dyshuar është dhe vëllai i tij, Jetnor Borakaj, 44 vjeç, i cili aktualisht është në kërkim për prodhim dhe shitje narkotikësh që prej vitit 2012, kur është dënuar me dy vite burg.
Si provë janë sekuestruar përveç sasisë së drogës dhe dy automjete me të cilat dyshohet se do të bëhej transportimi i saj, makineri për presimin e lëndës narkotike, fishekë, qese vakumi si dhe materiale të tjera të gjetura në vendngjarje.
>
Index:<908>
Title:<https://www.koha.net/kronike/389/u-gjendet-arma-te-cilen-e-ekspozuan-ne-rrjete-sociale/>
Content:<
Në orët e paradites së sotme, Policia në Vushtrri ka realizuar një urdhërkontroll në një shtëpi, me ç’rast ka rezultuar me gjetjen e një arme.
Urdhërkontrolli është realizuar mbi dyshimet e arsyeshme të bazuara, se në shtëpinë e të dyshuarve M. XH. 36 vjeçar dhe Xh. Xh. 48 vjeçar, dyshohej për posedim të armës, ku ditë më parë të dyshuarit kishin ekspozuar armën në rrjete sociale.

“Gjatë kontrollit Policia brenda hapësirave të shtëpisë ka gjetur dhe ka konfiskuar një armë, pushkë gjuetie, për të cilën personi i dyshuar nuk posedonte leje përkatëse për armë”, thuhet në një njoftim të Policisë së Kosovës, raporton Koha.net.
Dy të dyshuarit pas procedurave intervistuese janë liruar në procedurë të rregullt.
Ndaj tyre është iniciuar procedurë për vepër penale ‘mbajtje në pronësi, kontroll, posedim i paautorizuar i armës’. 
© KOHA. Të gjitha të drejtat janë të rezervuara.
>
Index:<909>
Title:<https://www.koha.net/kronike/388/humb-kontrollin-mbi-automjetin-aksidentohet-dhe-peson-lendime/>
Content:<
Policia e Kosovës, Njësitet e Trafikut rajonal, janë njoftuar për një aksident trafiku me lëndime të ndodhur në rrugën Gjilan – Kamenicë, më 14.02.2017, në ora 18:00.
Nga hetimet e para besohet se deri te vetaksidenti ka ardhur atëherë kur drejtuesi i veturës “Fiat Punto” me targa 06, shqiptar shtetas i Kosovës, si pasojë e humbjes së kontrollit mbi automjetin e tij, del jashtë rruge dhe pëson lëndime trupore, fatmirësisht jashtë rrezikut për jetë.
Si pasojë e përplasjes së mjetit janë shkaktuar edhe dëme të konsiderueshme materiale, ndërsa rasti shkon në Gjykatën përkatëse. 
© KOHA. Të gjitha të drejtat janë të rezervuara.
>
Index:<910>
Title:<https://www.koha.net/kronike/387/kartemonedha-100-euroshe-false-ne-viti/>
Content:<
Ankuesi shqiptar, shtetas i Kosovës, më 14 shkurt, në ora 12:30, ka deklaruar se ka marrë pazarin ditor në barnatoren e tij dhe ka shkuar në bankën “ProCredit” në Viti për të deponuar paratë në bankomat.
Fillimisht, ankuesi ka deponuar një kartëmonedhë prej 100€ ku bankomati i ka konfiskuar atë kartëmonedhë pastaj ankuesi ka bërë kontrollimin e parave të tjera dhe ka vërejtur se ka edhe dy kartëmonedha dyshohet se janë të falsifikuara, raporton Koha.net.
Lidhur me rastin është njoftuar prokurori i shtetit i cili urdhëron që rasti të cilësohet “Falsifikim i parasë” dhe të i dërgohet hetimeve të Krimeve Ekonomike Regjionale. 
© KOHA. Të gjitha të drejtat janë të rezervuara.
>
Index:<911>
Title:<https://www.koha.net/kronike/371/arrestohen-pese-persona-per-vjedhjen-e-dy-tepiheve-ne-peje/>
Content:<
Janë arrestuar pesë meshkuj, pasi që në bashkëveprim kanë vjedhur dy tepih në shtëpinë e viktimës mashkull, shqiptar i Kosovës, bën të ditur policia.
Me urdhër të prokurorit është bastisur shtëpia e njërit nga të dyshuarit, të cilit i janë gjetur dhe konfiskuar 28 gramë substancë narkotike e dyshuar e llojit marihuanë për të cilën është hapur rast.
Me urdhër të prokurorit, dy të dyshuar janë dërguar në mbajtje, ndërsa të tjerët lirohen në procedurë të rregullt.
Ngjarja ka ndodhur dje në rrugën “Konferenca e Bujanit” në Pejë.
© KOHA. Të gjitha të drejtat janë të rezervuara.
>
Index:<912>
Title:<https://www.koha.net/kronike/363/gjenden-ne-mitrovice-te-veriut-dy-vetura-te-vjedhura-nga-grupi-bytyqi-rama/>
Content:<
Policia e Kosovës, Drejtoria e Policisë Rajonale – Prizren, në vazhdën e hetimit të vjedhjeve të kryera nga grupi tanimë i arrestuar Bytyqi-Rama, janë zbuluar detaje të reja edhe për dy vjedhje të veturave që patën ndodhur me datën 15 dhe 18 janar në Prizren dhe bëhej fjalë për një veturë të llojit Opel Kadet GSI dhe një Golf III.
“Janë gjetur pjesë të këtyre dy veturave në Mitrovicën Veriore në pronësi të një të dyshuari i cili automjetet e vjedhura i kishte shitur për pjesë”, thekson Policia, raporton Koha.net.
Policia i ka sekuestruar këto pjesë dhe pas ekzaminimeve të nevojshme do t’i përdor në cilësi të provës materiale kundër të dyshuarve.
© KOHA. Të gjitha të drejtat janë të rezervuara.
>
Index:<913>
Title:<https://www.koha.net/kronike/358/gjendet-nje-trup-i-pajete-ne-pogradec/>
Content:<
Në lagjen nr. 5 të Pogradecit është gjetur i pajetë në rrugë trupi i një personi. Bëhet fjalë për shtetasin me iniciale K.Ç., 37 vjeç, banues në fshatin Buzaisht.
Nga hetimet e para si edhe kqyrja e trupit të tij, rezulton se viktima ka dëmtime në kokë dhe trup, raporton tch.
Policia ka ngritur grupin hetimor dhe po punon për zbardhjen e plotë të rrethanave të ngjarjes. 
>
Index:<914>
Title:<https://www.koha.net/kronike/291/i-denuar-me-8-vjet-per-sulm-seksual-hajdarmetaj-kapet-ne-kosove-dhe-ekstradohet-ne-britani/>
Content:<
Blerim Hajdarmataj, 24 vjeç, nga Chelmsford, Sunrise Avenue, është burgosur për disa krime të seksuale ndaj një femre 18 vjeçe.
Mediat në Britani raportojnë se ai kishte ikur nga vendi gjatë procesit gjykues ndaj tij në Gjykatën Mbretërore në Chelmsford, por u shpall fajtor në mungesë për sulm seksual, sulm të rëndë seksual dhe për përdhunim, transmeton Koha.net.
Ai u gjet në Kosovë dy javë më parë dhe u ekstradua në Britani në bazë të një urdhër arresti evropian.
Ai u dënua dje me tetë vjet burgim.
Hajdarmataj, pastrues, ia kishte paguar një pije viktimës së tij në një bar në Chelmsford më 3 shtator, 2014.
Kujtesa e saj e fundit, sipas Policisë në Essex, ishte “ndjenja se dhoma po rrotullohej”.
Pavarësisht se i kishte thënë Hajdarmatajt se nuk dëshironte të shkonte me të në shtëpi, ai u zgjua në shtratin e tij ditën tjetër.
Ajo kishte “të gërvishtura, mavijosje dhe shenja kafshimi në trupin e saj dhe rrobat i kishte pas të hequra”, thotë policia.
Ajo u largua nga shtëpia, por Hajdarmataj e ndoqi atë me veturë, mirëpo më vonë u arrestua.
Terry Balding nga Policia, ka thënë: “Hajdarmataj shfrytëzoi rastin e një femre të pambrojtur në mënyrën më të tmerrshme dhe më të ndyrë. Ai nuk ka shfaqur keqardhje për veprimet e tij, të cilat kanë pasur ndikim jetëgjatë tek viktima. Duke ikur nga vendi gjatë gjykimit të tij, ai e kishte vënë atë në një gjendje frike dhe dhimbje më të madhe”, transmeton Koha.net.
“Dua ta falënderoj atë për forcën e treguar gjatë ofrimit të dëshmisë përgjatë procesit. Rezultati është testament për të, për policin hetues Jo Cooper, Agjencinë Kombëtare të Krimit dhe për Policinë në Kosovë”, ka shtuar ai.
“Dënimi i lëshuar nga gjykata dërgon një mesazh të fortë për njerëzit që ikin nga vendi nën akuza të rënda – ne do të bëjmë të pamundurën që të t’i sjellim ata prapa dhe të përballen me drejtësinë”.
Miles Bonfield, menaxher i operacioneve ndërkombëtare në Agjencinë Kombëtare të Krimit, thotë: “NCA dhe partnerët e saj nuk do të ndalojnë ndaj asgjëje për t’i ndjekur të arratisurit. Blerim Hajdarmataj ka menduar se mund t’i shmanget drejtësisë, por ne kemi shfrytëzuar rrjetin ndërkombëtar për ta gjetur atë”.
“Pasi e kemi gjetur në Shqipëri, oficerët tanë monitoruan lëvizjet e tij dhe arrestuan atë kur ai e kaloi kufirin për në Kosovë. Si rezultat i punës së përbashkët me Policinë e Essexit dhe autoriteteve kosovare, Hajdarmataj u kthye në Britani dhe tani është në burg, aty ku e ka vendin”.  
© KOHA
>
Index:<915>
Title:<https://www.koha.net/kronike/280/identifikohet-dhe-arrestohet-grabitesi-nga-kramoviku-i-rahovecit/>
Content:<
Policia ia ka dalë ta identifikojë dhe ta arrestojë autorin e një grabitjeje, që kishte ndodhur më 10 janar në Kramovik të Rahovecit.
Sipas raportit të sotshëm të Policisë së Kosovës, në fshatin Kramovik të Rahovecit më 10 janar 2017, në orën 03:45 kishte ndodhur një grabitje e dhunshme, transmeton Koha.net.
Në lidhje me rastin, pas hetimeve intensive te zyrtareve policorë, raportohet se më 13 shkurt 2017 është arrestuar i dyshuari, mashkull, K/shqiptar, dhe me vendim të prokurorit ai është dërguar në mbajtje, thuhet në raport. 
© KOHA. Të gjitha të drejtat janë të rezervuara.
>
Index:<916>
Title:<https://www.koha.net/kronike/278/identifikohen-gjuetaret-e-kunderligjshem-ne-petrove-te-shtimes/>
Content:<
Pas hetimeve të zhvilluara janë identifikuar dy të dyshuar, meshkuj K/shqiptarë, të cilët me datën 3 shkurt kanë kryer gjueti të kundërligjshme në Petrovë të Shtimes, bëhet e ditur përmes raportit të sotshëm të Policisë së Kosovës, transmeton Koha.net.
Raporti saktëson se nga të dyshuarit janë konfiskuar dy pushkë gjuetie dhe me vendim të prokurorit rasti vazhdon në procedurë të rregullt. 
© KOHA. Të gjitha të drejtat janë të rezervuara.
>
Index:<917>
Title:<https://www.koha.net/kronike/276/serish-shfaqen-ne-prishtine-euro-false/>
Content:<
Një shitëse në Prishtinë i ka raportuar policisë për një kartëmonedhë false, me të cilën kishte provuar të blejë një konsumator në dyqanin ku ajo punonte.
Sipas raportit të sotshëm të Policisë ngjarja ka ndodhur më 11 shkurt në Lagjen Dardania të Prishtinës, transmeton Koha.net.
Një femër, K/shqiptare, ka informuar se, gjersa ishte duke punuar në lokalin e saj, kishte pranuar një kartëmonedhë prej 50 eurosh, e cila dyshohet se është e falsifikuar.
Njësitë policore kanë konfiskuar monedhën e dyshuar dhe janë duke hetuar rastin, thuhet në raport.
Në Prishtinë, por edhe në qytete të tjera të vendit, është shpeshtuar shfaqja e kartëmonedhave të falsifikuara. 
>
Index:<918>
Title:<https://www.koha.net/kulture/102547/cfare-gjuhe-te-flasim-pasi-ta-kalojme-uren-e-ibrit/>
Content:<
Të kalosh urën e Ibrit e të ndjehesh në siklet se në çfarë gjuhe të flasësh është budallallëk i llojit të vet. Edhe tash, që po e shkruaj, po tingëllon njëjtë.
Unë qëndroj prapa idesë që “ata” na kuptojnë, njëjtë siç mund t&#39;i kuptojmë edhe ne.
Nëse vazhdoj t&#39;i drejtohem dikujt në gjuhën angleze, më duket sikur po mundohem ta fsheh atë që jam.
E kur i drejtohem në shqip, duket sikur dua t&#39;i dërgoj një mesazh. Dhe, në masë të konsiderueshme, ma kthejnë në gjuhën serbe, ose nuk më kuptojnë fare.
Kësaj radhe, kur u nis autobusi për në Vrnjacka Banja - një vend i lezetshëm ku tash e disa vite mbahet një festival i madh i muzikës - me gjithë sikletin që kisha, ju drejtova në gjuhë angleze konduktorit. E, me disa fjalë serbisht e disa tjera anglisht, u kuptuam disi.
Erdhi e më ftoi të ulem në karriget e para, e që besoj që duhej ta konsideroja si privilegj.
“Falla” (se nuk di ta them si duhet) me mirësjellje ju drejtova atij.
Pas disa minutave, më pyeti nga jam dhe unë nuk frikësohem t’i tregoj se kush jam e prej nga vij.
“From Kosovo... Kosova bre”, ia ktheve unë me një të buzëqeshur. Brenda saj besoj fshihej një krenari e imja, se i tregoja kush jam dhe se nuk kisha asgjë për të fshehur.
“Aha”, tha ai, për të marrë heshtja mbretërimin.
Ju deshën si duket ca minuta relaksim, ta merrte veten nga përgjigjja. Duke se e kaloi kur filloi të më pyeste për emrin, u prezantua edhe ai, më tregoi se ku jeton dhe mes fjalëve, lëshonte edhe disa në shqip.
Dukej bukur ta dëgjoja dhe të flisja me të, nëse ai e njihte dikënd në Prishtinë e Pejë ose unë në Zveçan. Fundja të dy jemi qytetarë të Kosovës, na pëlqeu ose jo.
Aq ishte. U ndalëm në kufi. Polici u shtang kur pa letërnjoftimin tim. Shkoi, u vonua pak, e thirri tjetrin.
Fliste serbisht. “Ne razumjem”, i thashë unë. Shkoi e u kthye me një letër. Më tha hajde jashtë.
"Haha, viza", i thashë unë, "hvala". Mu drejtua në emër dhe më tha që ky është dokumenti.
Nuk ishte kjo hera e parë që po udhëtoja në atë rrugë dhe nuk më kishte ndodhur më herët një emocion i tillë para tij, me gjasë edhe një zvarritje procedurash nga ai. Kisha një ndjenjë që se shtypja dot, me vinte si nënçmim nga ai që nuk e kaloja dot, momenti nuk e përpinte.
Ai vazhdonte të fliste e të më tregonte për dokumentin. Unë, pa fije respekti, e që atë moment nuk e ndjeja të nevojshme ta shpreh, i thosha në shqip se e dija çka ishte ajo letër e bardhë, "po, e di, s&#39;muj me hup se s&#39;mund të kaloj prapë".
Fytyra e tij prej "milici serb" nuk u zbut fare nga komunikimi im, dhe jo pse e bëja që ta zbus atë, por në ndërkohë thashë se mos po çlirohet nga hija e tij.
Në fund fare tha "gjashlletë ditë". Pikërisht kjo më duhej! Qesha e i thashë, "pa da bre, ti znas albanski".
Nuk mora asnjë replikë, as më të voglin reagim.
U ktheva në autobus e buzëqesha. E përderisa u bëra arsyeja e vonesës, udhëtarëve tjerë, apo, bashkëudhëtarëve të mi iu kishte stagnuar shikimi tek unë.
E çova dorën me një letër të formatit A4 lart, "viza" me buzëqeshje u thashë.
--
Nuk dua të harroj se çka ndodhi, ose përtej saj, të mos e konsideroj e vlerësoj. Duke u rritur, e në atë proces, edhe duke u pjekur, e besoj duke u bërë më e matur, shoh se kthehem gjithmonë te fjalët e nënës.
"Nganjëherë duhesh m&#39;i mbyllë sytë por jo me ulë krytë".
Kjo rrugë vazhdoi nën tymin e cigares së kondukterit dhe shikimit të presidentit serb, Aleksandar Vuçiq, i cili atë ditë, njëjtë si shumë të tjera, ishte në ballinën e së përditshmes, Kurir.
--
Polici kufitar është veç një njollë e vogël në tërë këtë situatë, e cila dita ditës po dëgjohet me zë më të qartë. Janë gazetarë, zyrtarë të organizatave të ndryshme, e që supozohet të ruajnë neutralitetin, është vetë kryeministrja serbe, janë të rinjtë e këtij shteti, ... E në anën tjetër, jemi ne, kosovarët... ata që qeshin kur pala tjetër flet me tone nacionaliste, jemi ne ata që heshtim kur në fakt zemra na plasë për replikë, jemi ne ata që për hir të respektit ndaj grupit serb, zgjedhim të mos e shohim e lëshojmë lojën futbollistike me Zvicrën për të mos ngritur tensione. 
Pra, në këtë lojë me këmbë në tokë, s’është as Thaçi e as Vuçiqi.
Me kalimin e viteve, inati serb nuk po shërohet, ai po vazhdon të ushqehet duke të irrituar deri në palcë.
Atëherë, më thoni, kush ka bërë progres në tërë këtë mes?
Udhëpërshkim nga Erjona Gjikolli

>
Index:<919>
Title:<https://www.koha.net/kulture/102484/the-king-ndjek-endrren-amerikane-dhe-elvis-presleyn/>
Content:<
Tejet ambicioz, argëtues dhe i stolisur me disa lëvizje gjarpërore, dokumentari i Eugene Jarecki, “The King” ngjason shumë me personazhin e tij Elvis Presley. Pjesërisht tregon rrëfimin e njohur për djaloshin e varfër, i cili u bë mbret. Por Jarecki ka një storie më të madhe dhe të komplikuar për ta adresuar: atë të Shteteve të Bashkuara të Amerikës. Duke e lidhur trupin e një njeriu me trupin politik, ai kërkon që jetën e Presleyt ta kthejë në histori të shtetit, një hark që e dërgon dokumentarin nga Graceland në Trumpland, shkruan Koha Ditore.
Përse Elvisi? Për Jareckin, përgjigja duket të jetë: përse jo? Kryesisht, arsyeja është një “Rolls-Royce Phantom V”, të cilin Jarecki e pa para disa vitesh dhe shërben si bredhje nëpër dokumentar dhe vë në skenë një yll të heshtur. Është një bishë argjendi: i madh, i rëndë dhe me temperament. I manipuluar me kamera, duhet të jetë në mesin e veturave më të shtrenjta në historinë e kinemasë, i blerë nga një kompani e produksionit të filmave në vitin 2014 për gati 400 mijë dollarë.
Jarecki, i cili rregullisht shihet dhe dëgjohet përgjatë dokumentarit, nuk e zbulon kurrë në atë se si ai e mori timonin e kësaj veture të çmuar (tani të rishitur), gjë që është shumë keq, sepse na e provokon kureshtjen.
Ai thjesht të fton të hipësh në të derisa të dërgon jashtë shtetit, duke ndjekur rrugët që kalojnë nga e kaluara në të tashmen dhe anasjelltas. Detajet e një pjese të asaj historie janë të njohura si një përrallë, si një kasolle armësh gjahu në Tupelo, ku Presley u lind më 8 janar të vitit 1935... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<920>
Title:<https://www.koha.net/kulture/102483/harper-lee-dhe-babai-i-saj-atticus-finchi-i-vertete/>
Content:<
Kur u botua “Go Set a Watchman”, më 2015, më telefonoi një avokat nga Alabama, që fliste me pauza. A kisha dëgjuar që heroi i librit, Atticus Finch kishte një binjak të keq? Ndryshe prej avokatit të virtytshëm që shpëtoi një burrë të pafajshëm me ngjyrë nga turma në librin “To Kill a Mockingbird”, Atticusi segregacionist organizoi këshillin e qytetarëve të bardhë, thënë figurativisht, në oborrin e qetë të Boo Radleyt.
Tre vjet më vonë, miku im ende beson që Harper Lee ishte mashtruar, në periudhën e saj në rënie, në ndërtimin e imazhit të, mbase avokatit të vetëm të bardhë alabamian, përveç Helen Keller, që do të admirohej në gjithë botën. Pa marrë parasysh që ky Atticus më i mirë është fiktiv: vendi im i lindjes ka mësuar ta rrëmbejë administratën kudo që mundet, shkruan Koha Ditore.
Admirimi për Atticusin nuk kufizohet vetëm tek alabamianët, të cilët respektojnë shenjtorin e portretizuar në librin “To Kill a Mockingbird” e që më pastaj ishte mishëruar edhe në versionin filmik të vitit 1962 në mënyrë mjeshtërore nga Gregory Peck. Duke fituar “Pulitzer Prize” për fiksion më 1961 dhe duke u shitur në më shumë se 40 milionë kopje në të gjithë botën, romani i Lee ka krijuar një model global për jetë të virtytshme.
Madje edhe romancieri verior Jonathan Franzen e kishte përmendur Atticusin origjinal si epitomi të perfeksionizmit moral në një ese të publikuar në “New Yorker”, që fliste për Edith Whartonin... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<921>
Title:<https://www.koha.net/kulture/102482/shtepia-qe-mbrohet-ne-emer-te-ymer-prizrenit/>
Content:<
 Disa monumente ruhen thjesht për peshën e historisë që e bartin. Jo pse shtëpia e Ymer Prizrenit nuk ka vlera arkitektonike, por më shumë se për këtë ajo mbrohet me ligj nga shteti, për faktin që mban vulën e patritotit, kryetarit të Qeverisë së Lidhjes Shqiptare të Prizrenit.
Jo fort larg kompleksit të Lidhjes ndodhet shtëpia e bardhë e pasardhësve të Ymer Prizrenit. Ai kishte lënë vetëm një vajzë, e cila ishte martuar por nuk kishte pasur fëmijë. Kësisoj, vija direkte e Prizrenit është shuar. Por ai kishte edhe dy vëllezër që kanë lënë trashëgimtarë, shkruan Koha Ditore.
Në mesin e trashëgimtarëve të fundit ishte Abdurrahmani, djali i Hysenit. E ky i kishte tri vajza. Njëra prej tyre e martuar me gjakovarin Reshat Dobroshi, familja e të cilit e ka trashëguar dhe e ka në pronësi shtëpinë.
Shtëpia e shekullit XIX e ka edhe një tavan, zbukurimi i të cilit besohet se u bë nga vetë Ymer Prizreni... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<922>
Title:<https://www.koha.net/kulture/102481/kosovari-ndash-oficer-ne-serialin-e-george-clooneyt/>
Content:<
Kur është fjala për veprat e artit, Lufta e Dytë Botërore nuk ka marrë fund kurrë. Edhe njëherë do të “ndizet” kjo luftë, në një shesh xhirimi në ishullin italian, Sardenja.
Qysh nga fundi i majit, aktorë të veshur me uniforma ushtarake të forcave të Shteteve të Bashkuara të Amerikës, e kanë rikthyer kujtimin e luftës famëkeqe, në xhirimet e një miniseriali që ka bërë bashkë tri shtete: ShBA-në, Britaninë e Madhe e Italinë, shkruan Koha Ditore.
“Catch-22” është miniseria e ardhshme që do ta kthejë në ekranet televizive historinë e Luftës së Dytë Botërore. Aktori me nam, George Clooney është vënë në krye të treshes që po e bën regjinë e miniserisë për të cilën ende nuk janë bërë publike detajet. Mes ushtarakëve që janë rreshtuar përkrah forcave amerikane, në këtë projekt është edhe një i ri nga Kosova. Vegim Thaqi (35) – i cili jeton në ishullin italian qysh prej vitit 2005, e që pasion fort të madh e ka aktrimin, është në mesin e tyre.
Në një bisedë për “Kohën Ditore”, Thaqi i cili – ani pse nuk ka sfond aktrimi ia ka dalë të përzgjidhet për miniserinë nëpërmjet audicionit – ka ndarë eksperiencën e tij në xhirimet e para të “Catch-22”. Dhe prapaskenat me George Clooneyn... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<923>
Title:<https://www.koha.net/kulture/102317/fuqia-politike-e-perkthimit/>
Content:<
Kur Angela Merkel i hapi kufijtë për refugjatët në gushtin e 2015-s, verës qëllova në Berlin. Për ditë të tëra, vetëm shikoja lajme dhe lexoja për familjet siriane dhe refugjatët e tjerë që vërshonin stacionet gjermane të trenit. Një vit më vonë, u zhvendosa në Berlin, e etur për të bërë çfarëdo qoftë si vullnetare për të mirëpritur refugjatët. Iu bashkova një klubi vullnetarësh me gjermanët e të huaj – por si fillestare, më shumë po u nxirrja telashe sesa po u ndihmoja organizatorëve.
Bëra përpjekje të kota për ta mësuar arabishten prej një libri të “Living Language”. Kishte kohë të gjatë prej se isha marrë me përkthim librash dhe materialesh arkivore, dhe kështu nuk e kisha entuziazmin e dikurshëm.
Kishte dhjetëra e mijëra refugjatë vetëm në Berlin, kështu çfarë mund të bënte një njeri i vetëm? Asnjëherë nuk më ka rastisur që puna ime si përkthyese veprash letrare – ndër të tjera edhe nga italishtja në anglisht – që lidheshin me kauza politike me të cilat merresha me të madhe...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<924>
Title:<https://www.koha.net/kulture/102315/peja-me-magjine-e-tingujve-te-kitares/>
Content:<
Adhuruesit e tingujve të kitarës klasike sikur nuk lëvizën fare plot një vit nga ulëset e teatrit të qytetit “Istref Begolli” në Pejë dhe ashtu në numër të madh pritën edhe hapjen e edicionit të katërt me radhë të Festivalit Ndërkombëtar të Kitarës, që për katër ditë e bën këtë qytet stacion të kitaristëve të njohur botërorë, shkruan sot Koha Ditore.
Por jo vetëm kaq. Krahas festivalit mbahen edhe garat ndërkombëtare për kitarë klasike “Ehat Musa”, përderisa mjeshtër të këtij instrumenti nëpërmjet masterklasëve bëhen udhërrëfyes të të rinjve që kanë nisur këtë rrugë.
Në tri edicionet e para u mirëpritën dhe u dëgjuan disa nga kitaristët kryesorë botërorë, të cilët përmbushën të gjitha pritjet e publikut pejan. Me nivelin e tyre artistik plotësuan përmbajtjen e këtij festivali, i cili synon të bëhet ndër ngjarjet kryesore të kitarës në këtë pjesë të Evropës...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<925>
Title:<https://www.koha.net/kulture/102314/deshmi-arkivore-per-ulqinin-dhe-rrethinen-e-tij/>
Content:<
Në gamën e gjerë të publikimeve shkencore, burimet arkivore paraqesin lëndën bazë të hulumtimit dhe studimit të çështjeve përkatëse sipas profilit profesional të autorëve të ndryshëm. Është çështje tjetër se sa arkivat kanë qenë të hapura për studiuesit tanë, duke ditur ngjarjet e kaluara dhe paragjykimet që kanë ekzistuar ndaj shqiptarëve, shkruan sot Koha Ditore.
Një konstatim i tillë vlen sidomos për shqiptarët në Mal të Zi, të cilët duke qenë në margjina të shoqërisë, arkivat dhe lënda arkivore pothuaj ka qenë dukuri e panjohur në sistemin monist, sepse pasojat ishin evidente.
Por pas dështimit të sistemit monist, disa studiues treguan interesim dhe guxim për hulumtime arkivore në Arkivin e Shtetit të Malit të Zi në Cetinë. Ndër ata persona, bën pjesë edhe Hajro Hajdari, i cili ndonëse me profesion është jurist, me plot pasion është interesuar për hulumtimin e kësaj lënde nga koha e Kongresit të Berlinit e më pas...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<926>
Title:<https://www.koha.net/kulture/102313/afirmimi-i-shqiptareve-nepermjet-figures-se-skenderbeut/>
Content:<
Vetë fakti se shqiptarët që me fillimin e gazetarisë moderne janë subjekt i lajmeve në javoret angleze, është treguesi më i mirë i rëndësisë politike dhe ushtarake të tyre gjatë gjithë shekullit XVIII dhe më vonë. Luftërat, anarkia e brendshme dhe shpërthimi i epidemive, janë karakteristikat kryesore të këtij shekulli dhe të cilat patën jo pak pasoja për shqiptarët dhe Portën e Lartë, shkruan sot Koha Ditore.
Natyrisht, shtypi britanik kur shkruante për shqiptarët, shumë herë theksonte se ata nën udhëheqjen e Gjergj Kastriotit - Skënderbeut për shumë kohë i kishin bërë ballë fuqisë së madhe osmane.
Prandaj, mu në shekullin XVIII, në kohën kur Perandoria Osmane po përballej me një krizë të rëndë ekzistenciale, gazeta “Saunders’s News-Letter”, e 5 korrikut të vitit 1785, në disa vazhdime, do të botonte shkrime mbi jetën dhe veprën e Skënderbeut, mbretit të Shqipërisë...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<927>
Title:<https://www.koha.net/kulture/102340/ne-uqe-te-istogut-mbahet-edicioni-i-peste-i-dites-se-plisit/>
Content:<
Sot u mbajt edicioni i pestë me radhë i ditës së Plisit, që tradicionalisht po organizohet në fshatin Uqë të komunës së Istogut, në Odën e Daut Ferataj.
Të gjithë të pranishmit në këtë ceremoni kishin vendosur plisa të bardhë në kokë.
Aty u fol rreth plisit të bardhë, u kujtuan dhe përfolën edhe shumë barcoleta të odave dhe anekdota popullore, e poezi kushtuar plisit.
>
Index:<928>
Title:<https://www.koha.net/kulture/102310/patriotizmi-qe-na-mbyti/>
Content:<
1. Kush do të na përfaqësojë si model, si humbje, si vlerë…Nuk e di. Kemi shkuar përtej moralit të bashkësisë njerëzore. Këtë dhunë, si ta quaj ndryshe. Sot është problem i madh për ta mbrojtur nga njeriu që nuk është duke kuptuar asgjë.. Me ëndrrën njerëzore është edhe një arsye më shumë për t’i shqetësuar. Në fund të fundit: Pse të flas? Kur dikush tjetër vjen e flet më mirë se unë për qefin e vet, shkruan sot Koha Ditore.
Këtë qytetërim askush nuk mund ta peshojë e kuptojë më mirë e as nuk mund t’ia hedhë më mirë. Sokratin miqtë e kanë bindur se duhet ta pijë helmin. Më në fund çka me pa?! Para pasqyrës lakmia na solli gjumin e madh. Në botën që quhet bota e gabimeve të bukura, Helena ka qenë grua e bukur për Paridin. Jo për mua që Afërditën e kam parë vetëm një herë. Besoni. Dje ditën e kam kaluar vetëm duke menduar. Çka mund të flasë njeriu kur flet shqetësimi e jo mendja?
- Ku është dashi i kurbanit?
- Ky është dashi i kurbanit!
Nuk i duron dokrrat. Dokrrat që i përdor njeriu…(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<929>
Title:<https://www.koha.net/kulture/102309/ripertypja-me-sistemin-qe-helmon-qenien-njerezore/>
Content:<
Ndërmjet instalacionit e skulpturës – tri vepra e një videoincizim – përbëjnë atë që është titulluar “Ripërtypja”. Morbide në shikim të parë duken veprat e ekspozuara në një galeri të qytetit, por në fund vizitori i ekspozitës nuk ka sesi të mos mendojë për temën që shtron artisti, shkruan sot Koha Ditore.
“Ripërtypja” është ekspozita e parë personale e Dion Zeqirit, i cili vjen me vepra që shpërfaqin trupa mutantë të kafshëve. Në mungesë informacionesh për prejardhjen e tyre – preokupim ky kryesor i Zeqirit – ato i ngjajnë një krijese imagjinare. Një videoincizim pasqyron zorrën e një njeriu dhe është dëshmi direkte e pasojave të konsumimit të mishit të paverifikuar.
“Ripërtypja” s’është ekspozitë e zakonshme. Ajo thumbon sistemin ekonomik shoqëror, që njësoj si kafshët e prezantuara në ekspozitë, në formë të çuditshme e gati abstrakte, mund të shihet si mutacion. Kjo sepse dështon në mbrojtjen e konsumatorit nga cilësia e dobët e produkteve të mishit dhe si ky konsumim ndikon në vetë organizmin e tij...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<930>
Title:<https://www.koha.net/kulture/102307/rrefimi-per-njeren-nga-ne/>
Content:<
Ndryshimet politike të cilat kanë karakterizuar shoqërinë kosovare në dy dekadat e fundit kanë ndikuar edhe në transformimin e qasjes e qëndrimeve kundrejt fenomeneve dhe dukurive sociale, shkruan sot Koha Ditore.
Ndryshime këto të cilat kanë arritur të afektojnë edhe mënyrën e të jetuarit të përditshmërisë së grave e burrave në familje dhe jashtë saj. Në kontekst të një realiteti të ri, njeriu kosovar përballet me dilema ekzistenciale dhe ankth në kërkim të përgjigjeve eventuale për shumë botëkuptime, të cilave u janë lëkundur themelet. Kjo para se gjithash me çështje të rëndësisë jetike, të cilat zënë vend në romanin “Vet’ e katërdhjeta”.
Autorja nëpërmjet personazhit të quajtur Bibi, me një gjuhë sarkastike, fshikullon përditshmërinë dhe sjell tablo reale të gjendjes aktuale që mbretërojnë në shoqërinë kosovare dhe përtej saj. Për dallim prej shumë romaneve apo krijimeve të tjera letrare, që u dedikohen nënës apo babait, Drenusha veprën e saj ia dedikon motrës, jo rastësisht...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<931>
Title:<https://www.koha.net/kulture/102292/skenderbeu-i-kontestuar-dhe-skenderbeu-kontestues/>
Content:<
Titulli i punimit tonë përmban dy pozicione reflektimi mendor për Skënderbeun, si simbol, të cilat ontologjikisht janë në raporte përjashtimi njëra me tjetrën. Dallimet midis dy reflektimeve të ndryshme mendore për figurën e Skënderbeut janë të nxituara nga faktorë të brendshëm dhe të jashtëm, shkruan sot Koha Ditore.
Ideja për veten dhe ideja për lirinë janë ty faktorë të brendshëm ontologjikë, të cilët i përcaktojnë strukturën dhe përmbajtjen e skemës kognitive të subjekteve perceptimore dhe karakterin që ato ia atribuojnë objektit që perceptohet (Skënderbeut). Një nga faktorët mbizotërues të jashtëm, që e motivon orientimin dhe i jep vlerë (negative apo pozitive) objektit perceptual (Skënderbeut) është gjendja e re gjeopolitike e krijuar në botën postbipolare.
“Skënderbeu i kontestuar” është mishërim i reflektimit mendor të subjekteve që mbështeten në përvojat mendore mohuese të idesë së vetes dhe idesë së lirisë; ndërsa në rastin e dytë, “Skënderbeu kontestues” paraqitet si reflektim mendor i subjekteve, të cilët Skënderbeun e perceptojnë si mishërim të “qenies së hedhur në botë” (në kuptimin hajdegerian të përdorimit të kësaj fjale), e cila përmes idesë së vetes dhe idesë së lirisë “zbulon” e “prodhon” botë...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<932>
Title:<https://www.koha.net/kulture/102287/kosova-ne-kujtesen-kolektive-serbe/>
Content:<
Beteja e Kosovës në vetëdijen popullore ka qenë dhe ka mbetur ngjarje qendrore e mbarë historisë serbe. Në këtë betejë sipas bindjes së përgjithshme, por të pajustifikueshme, është shpërbërë shteti mesjetar serb, dhe aty është varrosur pavarësia e shtetit, pra nga aty filloi robëria nën turqit, shkruan sot Koha Ditore.
Data e Betejës së Kosovës është e pakontestueshme, dita e Shën Vidit ,15 qershori (28 qershor me kalendarin e ri) i vitit 1389.
Në anën serbe, përveç princit Lazar Hrebelanoviqit, luftuan edhe Vuk Brankoviqi (i cili në rrëfimin që u krijua shumë vonë do të akuzohet për tradhti) dhe vojvoda boshnjak Vlatko Vukoviqi, ndërsa në anën turke sulltan (emiri) Murati me djemtë Bajazitin dhe Jakub Çelebinë...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<933>
Title:<https://www.koha.net/kulture/102190/quot-medea-quot-si-artiste-e-ekzilit-shfaqet-ne-prishtine/>
Content:<
Teatri "Dodona" ka shfaqur në skenën e tij shfaqjen "Medea arti i ekzilit", mbrëmbjen e së enjtes të 28 qershorit.
"Mede" është një dramë narrative dhe poetike e autorit Idlir Azizaj. Ajo është frymëzuar nga tragjedia «Medea» e Senekës. Tragjedia e Medeas është ajo e një gruaje të fortë dhe të ashpër. Në këtë tekst teatror ashpërsia e saj trajtohet brenda një situate që është fort e prekshme për subjektin shqipfolës në veçanti.
U bë kohë që subjektet tona përballen me ekzilin, emigrimin. Por, kryesisht vështirësia qëndron te ashpërsia e ekzilit brenda vetes, brenda arritjes së pavarësisë reale e permanente të vetes. Ky ‘art-‘ (bërje), i arritjes së një ekzili tjetër është thelbi i këtij teksti teatror.
Shfaqja është ndërtuar mbi histori të shpronësuarish, histori e njerëzve që iu mungon diçka e thellë, duke u përpjekur të paraqesë një procedim të ashpër, por të denjë të jetës dhe mbijetesës. Nisur nga motive të teatrit noh, commedia dell’arte dhe atij të figurave e objekteve, shfaqja fillon të përvijohet në shqyrtimin e figurës së Tjetrit në mënyrë ‘permanente’, pastaj asaj të aktorit.
Figura e aktorit është shumë e rëndësishme në këtë pjesë, sepse ai është shembulli më i fortë i vet-ekzilantit: në role e në personazhe që detyrohet të luajë.
Kjo shfaqje do të reprizohet prej javës së parë të shtatorit, bën me dije regjisori i kësaj shfaqjeje Alban Beqiraj.

>
Index:<934>
Title:<https://www.koha.net/kulture/102187/ngomfest-serish-do-te-pushtoje-kalane-e-prizrenit/>
Content:<
Kalaja e Prizrenit edhe sivjet mirëpret edicionin e 8-të më radhë, të Festivalit NgomFest, i cili pritet të tundë gurët e kësaj kalaje, shkruan KultPlus.
Edicioni i 8-të i NgomFest sivjet nisë nga 12 e deri më 15 korrik.
Publiku dhe ndjekësit e festivalit NgomFest janë mësuar që të rrugëtojnë së bashku me festivalin, duke u zhvendosur nëpër hapësira të ndryshme si skena në Shatërvan, skena në Marash e të tjera. Mirëpo edhe në këtë edicion ky festival ka zgjedhur Kalanë e Prizrenit, e cila mbanë copëza të historisë dhe trashëgimisë sonë.
Kujtojmë se Festivali “bredhacak” i Prizrenit i cili në fillimet e tij ishte i njohur për zhvendosjen nga një lokacion në tjetrin, për herë të parë ishte vendosur në kala në edicionin e tij të 6-të. Edicion i cili përveç muzikës përcolli edhe mesazhin kryesor të festivalit e që është mbrojtja e monumenteve historike.
Edhe ky edicion si të tjerë do njihet për veçantit e tij theksoi për KultPlus Ulpiana Emra, nga stafi organizativ i festivalit.
“Ajo që tashmë është bërë e zakonshme edhe është veçantia e këtij festivali është vendndodhja në kalanë e qytetit të Prizrenit si dhe periudha kohore e cila e përfshin edhe lindjen e diellit në mëngjes, ku audienca jone përpos që mund të kënaqet me muzikën do e shijojë edhe një pamje të mrekullueshme”, tha ajo.
E përpos këtyre dy veçantive normalisht do të ketë edhe artist të njohur të cilët do e argëtojnë publikun për 3 net radhazi. Ndër ta janë: Nick Warren, Insolate, Deepbass, GJIKO, The Black Room, Bottlecap, dhe shumë të tjerë që do të bëhen publik së shpejti.
“Gjithashtu kemi edhe artistë të ri për të cilët skena jone gjithmonë është e hapur. Ata deri më tani kanë aplikuar që të jenë pjesë e këtij festivali dhe mendoj që është një mundësi shumë e mirë për promovimin e tyre si artistë”, u shpreh ajo.
Në kala, në kuadër të festivalit do të vendosen dy skena “Skena Kryesore” ku artistë të ndryshëm do të performojnë deri në ora 2:00 të mëngjesit dhe “Skena e Lindjes së Diellit” ku publiku mund të shijojë pamjen që ofron kalaja gjatë lindjes së diellit ndërkohë që argëtohen me muzikë.
E për gjithë këtë punë festivali i është mirënjohës të gjithë atyre që e kanë ndihmuar në edicionet e mëparshme por edhe në këtë edicionin.
“Në krahasim me vitin e kaluar këtë vit kemi pak më shumë përkrahje nga ana e institucioneve. Shpresojmë që kjo përkrahje të rritet çdo vit e më shumë për faktin se edhe ne dëshirojmë që të zhvillohemi më tepër si festival e të sjellim më shumë risi”, tha për fund Ulpiana Emra.
>
Index:<935>
Title:<https://www.koha.net/kulture/102143/filmi-agnus-dei-tash-edhe-ne-platformat-me-te-medha-ne-bote/>
Content:<
Pas një udhëtimi të gjatë në më shumë se 200 festivale ndërkombëtare, nga të cilat filmi kosovar ‘Agnus Dei’, me skenar e regji të Agim Sopit, ka fituar 110 çmime ndërkombëtare, tani ka filluar jetën e fuqishme të distribuimit.
Filmi ‘Agnus Dei’, vitin e kaluar, përmes kompanisë kanadeze Intellect Picture, ka filluar një distribuim të limituar /kryesisht në SHBA dhe Kanada/ në rrjetin e kinemave AMC. Duke filluar nga muaji qershor i këtij viti, kompania e njohur amerikane Shami Media Group nga New Yorku, ka filluar ta distribuojë filmin kosovar përmes providerve më të fuqishëm botëror të epokës digjitale. Tashmë, ‘Agnus Dei’ ka filluar të shfaqet në platformën Amazon. Com , kompani e cila ka mbi 140 milionë abonentë, dhe përmes platformës digjitale Google Play, që ka rreth një miliard abonentë.
Nga muaji gusht, thuhet në njoftim, ‘Agnus Dei’ do të fillojë të shfaqet edhe përmes platformës së famshme Netflix, kompani që ka mbi 150 milionë abonentë, dhe përmes kompanisë Sony Play Station. Po ashtu, ai tashmë ka filluar të distribuohet edhe për publikun latino-amerikan përmes kompanisë Cine Autor nga Marbela e Spanjës. Kështu, ‘Agnus Dei’ do të jetë në sprovë para një audience fantastike me rreth një miliard e gjysmë shikues.
Ky film mbrëmë ka fituar çmimin e 110-të. Çmimin e art /Gold Award/ si filmi më i mirë narrativ i metrazhit të plotë në sesionin e nëntë të Virgin Spring Cinefest në Kolkata të Indisë. Ky festival mbahet në katër sesione gjatë vitit dhe fituesit kryesorë të katër sesioneve marrin të drejtën e nominimit për Çmimin e madh GOLDEN GALAXY AWARD , në eventin vjetor që mbahet më 22-23 tetor.
Virgin Spring Cinefest është institucion i rrjetit Society of Lincoln Centre - New York, University of Cambridge – UK, ICA – Boston, AFI - California , UCLA - Los Angeles.
Agnus Dei, shtjellon dramën e Petrit, një të riu rreth të tridhjetave, i cili bënë një jetë të dëshpëruarish me të ëmen Maria dhe burrin e saj Stojanin në një fshat në Serbi. Petri, ka lindur në Kosovë nga një ‘dashuri e ndaluar’ mes nënës së tij serbe Mari dhe babait shqiptar Dinit. Petri cytet nga e ëma dhe rrethi shovinist që të shkojë në luftën e Kosovës. Ai do të ikën nga lufta për në Perëndim, por mobilizohet dhunshëm dhe rekrutohet në një njësit famëkeq ushtarak në luftën e Kosovës. Gjatë një aksioni të përgatitur në shenjë hakmarrjeje, Petri vret babanë e vet Dinin, të cilin nuk kishte arritur ta njohë asnjëherë. Duke mos mundur të durojë krimet arbitrare të njësitit famëkeq ushtarak, Petri vendos të dezertojë nga ushtria serbe. Ai nxjerr nga një rrethim makabër dhe merr me vete të bijën e Dinit, Marien. Ata ikin. Gjatë një rrugëtimi të vështirë, të ndjekur nga palët e armiqësuara, Petri dhe Maria bien në dashuri. Ata arrijnë të kthehen në shtëpinë e Petrit. Gjatë raporteve të tensionuara me të ëmën, Petri mëson të vërtetën e tmerrshme, se ka vrarë babanë e vet biologjik dhe se është dashuruar në motrën e vet. Duke mos mundur të përballojë dramën e papritur, ai ia merr vetes jetën.
Më poshtë gjeni linket e kompanive distributive të filmit ‘Agnus Dei’.
Amazon.com
https://www.amazon.com/gp/product/B07DNJWBGP/ref=atv_feed_catalog&tag=iw_prime_movie-20&ref_=asc_homepage
Google Play
https://play.google.com/store/movies/details/Agnus_Dei?id=57B2FB201E738EEBMV&hl=en_US
Cine Author
http://cineautor.es/films/agnus-dei-2013/
Netflix
https://www.bestnetflixmovies.com/movie/171691/agnus-dei
http://www.vscinefest.com/result/
>
Index:<936>
Title:<https://www.koha.net/kulture/102080/ministrise-se-kultures-i-dalin-mbi-4-milione-euro-te-paarsyetuara/>
Content:<
Prishtinë, 29 qershor – Janë së paku 4 milionë euro për të cilat Ministria e Kulturës nuk është në rregull me letra. Prej tyre, 2.4 milionë janë mjete të cilat vitin e kaluar janë derdhur në xhirollogaritë e institucioneve vartëse e që kanë mbetur të pashpenzuara, ndërsa MKRS-ja i ka deklaruar si shpenzime. Për 1.8 milion euro të tjera, MKRS-ja nuk ka mbulesë. Janë mjete me të cilat ka financuar projekte.
Kjo është një prej 30 gjetjeve në “Raportin e auditimit për pasqyrat financiare vjetore të Ministrisë së Kulturës, Rinisë dhe Sportit për vitin e përfunduar më 31 dhjetor 2017” të Zyrës Kombëtare të Auditimit. Raporti u bë publik të enjten. Pagesa me para në dorë, blerje që s’mund t’i arsyetojë, mosshfrytëzimi i gjysmës së mjeteve për projekte kapitale që arrin në 10 milionë euro, subvencionim i aktiviteteve biznesore, janë në mesin e gjetjeve për Ministrinë e cila në gjysmën e parë të vitit të kaluar u drejtua nga LDK-ja, e prej shtatorit të atij viti nga PDK-ja.
Gjetjet e auditorëve i kanë goditur shpejt institucionet kulturore e ato të trashëgimisë. Pasojat janë parë ende pa u bërë publik Raporti. Kësisoj Ministria e Kulturës numëron dhjetë ditë që nuk mund të derdhë mjete për institucionet vartëse të saj, siç kishte paraparë me buxhet në fillim të vitit (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<937>
Title:<https://www.koha.net/kulture/102081/pertej-me-artin-e-rezistences-midis-raporteve-kosove-serbi/>
Content:<
Prishtinë, 29 qershor – Një ngjarje kulturore, e veshur me ndikim politik, e mbajtur dy dekada më parë në Beograd, ishte depërtim i artistëve kosovarë. Për më tepër u pa si art i rezistencës. Ishte qershori i vitit 1997 dhe dhuna e regjimit serb ndaj shqiptarëve në Kosovë sa vinte e rritej.
Ekspozita “Përtej” do të kritikohej aq sa edhe do të mirëpritej. Mediat në Beograd do ta quanin “provokim”, ndërsa iniciatori, Shkëlzen Maliqi, bashkë me artistët Sokol Beqiri, Mehmet Behluli, Maksut Vezgishi dhe Ilir Bajri do të stigmatizoheshin nga një pjesë e shoqërisë kosovare. “Përtej” u organizua në Qendrën për Dekontaminim Kulturor në Beograd. Edhe atje gjeti përkrahës.
Një gjë e tillë u pa mirë në videomaterialin e prezantuar pak para nisjes së debatit në temën “Përtej: Dy dekada të bashkëpunimit alternativ”, që u mbajt të enjten në qendrën “Multimedia”, ku u prezantua monografia “Rasti i Studimit Përtej” që pikënisje ka këtë ekspozitë, për t’u shtrirë më pas në 20 vjetët e ardhshëm të bashkëpunimeve kulturore midis Kosovës e Serbisë. Në video prezantohen njerëz të ndryshëm nga Beogradi, të cilët flasin për përshtypjet e tyre rreth veprave të artistëve kosovarë, për thyerjen e paragjykimeve që kishin pasur ndaj shqiptarëve dhe artit të tyre. E kishin cilësuar si “befasi”, “tejkalim i pritshmërive”, “këndvështrimi ri”, “punë e shkëlqyeshme” e të tjera.
Për këtë ka treguar edhe Maliqi. Ai ka thënë se me gjithë kritikat, kjo ekspozitë ka shërbyer si nismë drejt një bashkëpunimi dhe prezantimi të artit bashkëkohor kosovar para publikut serb, gjë që më pas u hapi shumë dyer artistëve vendorë.
Dramaturgia Borka Paviçeviq, e cila njëherësh është aktiviste kulturore dhe drejtoreshë e Qendrës për Dekontaminim Kulturor, që tash 20 vjet i mban dyert hapur për artin dhe artistët kosovarë, ka thënë se realizimi i ekspozitës nuk ka qenë i lehtë.
Në këta 20 vjetët fundit, është e qartë se individë ose institucione të pavarura të artit kanë ndihmuar në krijimin e një themeli kulturor, por që sipas dramaturgut Jeton Neziraj atmosfera rreth këtyre bashkëpunimeve ka ndryshuar.
Publikimi “Rasti i Studimit Përtej” është pjesë e projektit “Përtej/Beyond/Preko 20 Vite”, një bashkëpunim në mes “Kosovo 2.0” dhe CZKD-së (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<938>
Title:<https://www.koha.net/kulture/101964/filharmonia-e-kosoves-mbyll-sezonin-nesermbrema-ne-prizren/>
Content:<
Nesër në mbrëmje mbahet koncerti përmbyllës i sezonit koncertal i Filharmonisë së Kosovës “Nga bota (e vjetër) e re”, i cili do të mbahet te Lumbardhi në Prizren.
Në këtë koncert orkestra e Filharmonisë së Kosovës do të performojë me pjesë nga “Gioachino Rossini (Uvertura "Ëilliam Tell"- Finale ), Rexho Mulliqi (Simfonia Nr. 1 – Allego), Fahri Beqiri (Poema dramatike "Skënderbeu"), Kreshnik Alickaj (Simfonia Nr. 2 - Koha e 3-të), Modest Mussorgsky (Nata në malin e zhveshur), Antonín Dvorak (Simfonia Nr. 9 në e - mol, "Nga bota e re") me dirigjentët Baki Jashari dhe Hajrullah Syla.
>
Index:<939>
Title:<https://www.koha.net/kulture/101944/pas-marreveshjes-per-teatrin-e-ri-kombetar-miratohet-projektligji-per-shembjen-e-te-vjetrit/>
Content:<
Një ditë pasi u njoftua publikisht marrëveshja mes aktorëve dhe kryetarit të Bashkisë së Tiranës, Qeveria e Shqipërisë ka nxituar për të çuar deri në fund projektin për një Teatër të ri Kombëtar.
Kështu ka kaluar në mbledhjen e djeshme projektligjin për “Përcaktimin e procedurës së veçantë për negocimin dhe lidhjen e kontratës me objekt “projektimi dhe realizimi i projektit urban dhe godinës së re të teatrit kombëtar”.
Ndërkaq, në vendim theksohet se projektligji i ri pasqyron thellësisht kërkesat e komunitetit të artistëve lidhur me ruajtjen e pronës së teatrit, me standardet e domosdoshme europiane për një teatër dinjitoz kombëtar dhe me pjesëmarrjen e qartë të dy përfaqësuesve të artistëve në procesin e negociimit.
Projektligji siguron transparencën e plotë të negociimit dhe garancinë ligjore të autoritetit më të lartë ligjor të shtetit, theksohet në vendimin e Qeverisë.
>
Index:<940>
Title:<https://www.koha.net/kulture/101897/ana-dhe-zefi-per-kapercimin-e-realitetit-ku-vritet-liria/>
Content:<
Prishtinë, 28 qershor – Nga të katër anët e skenës dëgjohen gumëzhimat e kusisë së hekurt. Avulli që del prej tyre e copat e sapunit që prehen me thikë për t’i hedhur në kusi, lënë të kuptosh se diçka po lahet brenda tyre. Shpejt merret vesh që bëhet fjalë për këmisha të bardha me shenja gjaku. Ai është kryefjala e rrëfimit. Shpejt merret vesh se Zef Bunga (Erson Zymberi) është vrarë nga Edi Markaj.
E kësaj i paraprinë udhëzimi: “Para se m’e gjujtë, bani za. Kujdesu mos m’e lanë të plagosun. Vraje me nji plumb. Ktheje trupin n’shpinë. Vendose pushkën te kryet e tij”, përsëritet disa herë nga katër aktorët. Është një botë shqiptare ku gjakmarrja e mbështetur në Kanun ua shkurton jetën burrave se në gra e fëmijë s’mund të merret gjaku.
Zefi kishte qëndruar i mbyllur për dy vjet. Ruhej nga gjakmarrësit. Familja e tij dhe ajo e Markajt kishin rënë në gjak sherri i një prone. E ëma e Zefit, Mara (Irena Cahani) është një grua e fortë që do zbatim të Kanunit dhe nuk lëshon pe për këtë. Këtë e bën pavarësisht që familjarët i shpjegojnë se ky zakon a ligj i popullit do të marrë në qafë familjen e saj dhe të Markajve.
Në shfaqjen “Ana dhe Zefi” me tekst të holandezit Ad de Bont e regji të Erson Zymberit, që është dhënë premierë të martën mbrëma në Teatrin Kombëtar të Kosovës, rrëfimi shpejt bartet në botën e përtejme. I riu shqiptar pas vdekjes takon vajzën më të njohur hebraike që ishte viktimë e holokaustit gjatë Luftës së Dytë Botërore, Anne Frank (Verona Koxha). Ata nisin t’ia qajnë hallet njëri-tjetrit. Frank e njohur për “Ditarin” e saj ku përshkruante rrethanat e përjetimet në kampet naziste, ka të përbashkët me Zefin, ngujimin.
Këngët në shqip e hebraisht, ia shtojnë domethënien rrëfimeve në shfaqjen me kompozitor Trimor Dhomin, me skenografi e kostume të Bekim Korçës, përkthim të tekstit e dramaturgji të Doruntina Bashës, ku luan edhe Kushtrim Qerimi.
Regjisori Erson Zymberi ka thënë se “Ana dhe Zefi” në konceptin e vet regjisorial bashkë me shenjat e simbolet teatrale të gërshetuara brenda saj, shpalos idenë e ngujimit e të qenët i fshehur, i ndjekur dhe nevojën themelore të njeriut – lirinë (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<941>
Title:<https://www.koha.net/kulture/101894/kosovo-next-10-projekton-te-ardhmen-e-vendit/>
Content:<
Prishtinë, 28 qershor – Realiteti është ky: kosovarët nuk mund të udhëtojnë pa viza. Por eksperienca e një udhëtimi jashtë vendit mund të përjetohet nëpërmjet syzeve “VR” (Realiteti Virtual). Mjafton të përzgjidhet një vend dhe menjëherë duket sikur e gjen veten në një shtet tjetër. Por sapo largon syzet, kthehesh në realitet. “VR” është vetëm një prej atyre që ua ofron këtë mundësi vizitorëve në Lapidariumin e Muzeut të Kosovës.
Rrugëtimi vazhdon me një iPad të varur në mur, i cili bën që të pranishmit t’i nënshtrohen një detyre në atë që quhet “Makina e misioneve”. Sfida ka për qëllim të prekë aspektin social të shoqërisë kosovare: janë kundër racizmit, homofobisë, dhe në anën tjetër të pranimit të njëri-tjetrit. Ëndrrat për të ardhmen e vendit nuk mungojnë, bashkë me mesazhet për socializim. Ato vijnë nëpërmjet vizatimeve të disa të rinjve të cilët u bënë pjesë e një punëtorie ku përmes vizatimit projektuan Kosovën në të ardhmen.
Krejt këto u bënë pjesë e ekspozitës “Kosovo Next 10”, e cila vjen në kuadër të 10-vjetorit të Pavarësisë së vendit, dhe mëton që të hedhë shikimin drejt dekadës së ardhshme. Se cilat janë gjërat që duhet ndryshuar, sipas qytetarëve të vendit, janë paraqitur në disa kuti, tek të cilat mund të votohet për ndryshim (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<942>
Title:<https://www.koha.net/kulture/101893/ne-prizren-u-mbajt-mbremja-perkujtimore-per-kujtim-pacakun/>
Content:<
Prizren, 28 qershor – Iniciativa e studentëve të qendrës studentore “Roma Versitas Kosova” për organizimin e natës përkujtimore për poetin dhe profesorin e ndjerë rom Kujtim Paçaku, në Prizren ka mbledhur miq të tij artistë e aktivistë, të cilët në kujtim të tij kanë lexuar poezitë e tij dhe vargjet e dedikuara për të. Madje kanë thënë se përmes poezive të tij e ndiejnë praninë e tij shpirtërore në sallën e kinemasë “Lumëbardhi”.
Por për aktivistët e komunitetit rom nga Prizreni, më e rëndësishmja është se veprat e Paçakut u kanë dhënë pjesëtarëve të këtij komuniteti ndjenjën e ekzistencës, duke trasuar kështu rrugën edhe për të pasur dinjitet.
“Axha Kujtim e bazonte jetën e tij në dy thënie filozofike. E para, është ajo që e dëgjuat nga shkëputja e fjalimeve të tij: ‘Fëmija rom nuk duhet të jetë egoist dhe përveç gjirit, ai duhet ta thithë edhe gjuhën e nënës’. Ndërsa e dyta që shpesh e përsëriste është: ‘Së pari duhet të jesh, pastaj të kesh’. Pas vdekjes së tij ai na dha ndjenjën e të qenit, dhe unë sonte lirisht mund të them se me veprimtarinë e tij ai i dëshmoi botës se ne jemi, e për këtë jam i bindur se do ta kemi, atë për çfarë është munduar ai gjatë gjithë jetës – dinjitetin”, ka thënë Edis Galushi, që njëherësh ka qenë përkrahës logjistik i këtij organizimi.
Ka theksuar se me gjithë mungesën e tij fizike, prapëseprapë do të flitet për ekzistencën e tij, shkaku i veprave që i ka lënë si trashëgimi, që nuk janë kontribut vetëm për kulturën rome, por edhe për kulturën kosovare..
Aktivisti tjetër rom nga Prizreni, Nexhip Menekshe, ka thënë se Paçaku pos që ka qenë një bashkëpunëtor i madh, njëherësh ka qëndruar afër emocionalisht me të gjithë ata që kanë kontribuar për integrimin e komunitetit rom.
Kujtim Paçaku, poeti e aktivisti që promovonte kulturën dhe identitetin e komunitetit rom në Kosovë, vdiq më 17 maj në moshën 59-vjeçare, duke lënë prapa vetes një trashëgimi të pasur krijuese në gjuhën rome. Netët përkujtimore për poetin dhe profesorin Kujtim Paçaku do të organizohen edhe në Pejë dhe në Prishtinë nga “Roma Versitas Kosova” (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<943>
Title:<https://www.koha.net/kulture/101892/sislej-xhafa-me-provokim-artistik-debuton-ne-kosove/>
Content:<
Prishtinë, 28 qershor – Pasi veprat e tij kanë shëtitur gjithandej botës, fillimi i korrikut, Sislej Xhafën do ta gjejë në Kosovë. Për dallim prej ekspozitave të tjera që organizon Galeria Kombëtare e Kosovës, ajo e Xhafës nuk do të ndalet vetëm në objektin e këtij institucioni. E as vetëm në Prishtinë.
“Love you without knowing” (Të dua pa e ditur) prej 5 korrikut deri më 25 gusht, do të shtrihet në Prishtinë e Pejë. E kuruar nga Jérôme Sans, ekspozita që përmban një sërë veprash të Xhafës është e para e artistit në Kosovë dhe vjen një vit pasi ai përfaqësoi Kosovën në Bienalen Ndërkombëtare të Artit në Venecia me veprën “Lost and found” (E humbur dhe e gjetur).
Të enjten e 28 korrikut “Baseni me dymbëdhjetë ketra” është vepra që do të zërë vend tek “Shtegu i shëndetit” në Pejë. Sipas njoftimit të Galerisë Kombëtare të Kosovës, “Bilbili” është vepra tjetër, që në mbrëmjen e asaj dite do të jetë në sallën e Kuvendit të Kosovës në bashkëpunim me Ansamblin e Komunës së Gjakovës.
E “Lepuri i bardhë” do të grumbullojë një pjesë të veprave të Xhafës në objektin e GKK-së.
“Në ekspozitën e parë individuale në Kosovë, Xhafa do të prezantohet me projektin e ri ‘woven soil’ dhe me një përzgjedhje retrospektive veprash të realizuara gjatë karrierës së tij 20-vjeçare, të ekspozuara në muzetë më të njohur botëror”, shkruhet në njoftimin e GKK-së (gjerësisht, sot në “Kohën Ditore”).
>
Index:<944>
Title:<https://www.koha.net/kulture/101877/ministria-e-kultures-synon-qe-bartja-ne-prizren-te-nise-ne-korrik/>
Content:<
Prizren, 28 qershor – Ministria e Kulturës planifikon që gjatë muajit korrik, një pjesë e kabinetit të ministrit të bartet në Prizren. Për të marrë epilog kjo çështje pritet që së shpejti Komuna e Prizrenit dhe Ministria e Kulturës të nënshkruajnë një marrëveshje për shfrytëzimin e objekteve që i janë ndarë MKRS-së në qytetin historik. Kabineti do të bartet në ish-objektin e Rektoratit të Universitetit të Prizrenit “Ukshin Hoti”.
Por proces më i ndërlikuar del të jetë çështja e objektit ku do të vendosen dy departamente të MKRS-së. Sipas udhëheqësve të Drejtorisë për Punë dhe Mirëqenie Sociale në ndërtesën e “Internatit”, që parashihet t’i jepet në shfrytëzim MKRS-së, janë të strehuara një numër familjesh që nuk e kanë të zgjidhur çështjen e banimit. Prandaj përfaqësuesit e Ekzekutivit të Prizrenit planifikojnë që ta diskutojnë këtë çështje me drejtuesit e MKRS-së ashtu që të gjendet një zgjidhje e përkohshme për këta nevojtarë, derisa ata të përfitojnë nga ndonjë program social i Komunës.
Samir Hoxha që është këshilltar i lartë i ministrit të Kulturës, Kujtim Gashi, ka thënë se janë në pritje të nënshkrimit të marrëveshjes me Komunën e Prizrenit për të shfrytëzuar objektet që u janë dhënë në shfrytëzim për 15 vjet (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<945>
Title:<https://www.koha.net/kulture/101777/arrihet-marreveshja-me-artistet-per-teatrin-e-ri-kombetar-ne-tirane/>
Content:<
Pas një debati maratonë prej disa kohësh, artistët shqiptarë duket se kanë rënë dakord se duhet ndërtuar një Teatër i ri Kombëtar në Tiranë.
Kryebashkiaku i Tiranës, Erion Veliaj, arriti marrëveshje me artistët për ndërtimin e një Teatri të ri Kombëtar, duke bindur dhe aktorët më spektikë dhe që deri më dje kanë bërë qëndresë të fortë, duke u bërë pengesë për ndërtimin e një teatri sipas standardeve evropiane, siç ishin Arben Derhemi dhe Alfred Trebicka.
Në një lidhje telefonike për Report Tv, kryebashkiaku Veliaj rrëfeu marrëveshjen me artistët, duke deklaruar se toka e teatrit do të ketë vetëm teatrin dhe nuk do të ketë kullë sipër. Më tej, ai sqaroi se Teatri i ri Kombëtar mund të bëhet brenda 2-3 viteve, ndërsa shtoi se në pak muaj pritet të arrihet një negociatë e suksesshme për kontratën dhe të nisë puna për ndërtimin e Teatrit të ri Kombëtar.
Besoj prej pak muajsh ne arrijmë një negociatë të suksesshme, dhe pastaj mund të kemi shfaqjen e parë në teatrin e ri për 2-3 vite. Diskutimi zgjati disa orë me Derhemin, që ka qenë kritikë dhe i ndejshëm për këtë çështje, Bashën dhe Trebickën. Ramë dakord që në projektligjin që do t&#39;i shkojë Parlamentit do të përfshihet prezenca e aktorëve si negociatorë, do të sanksionohet që toka e teatrit do të jetë vetëm për teatrin, që do jetë pa kullë, që nuk do t’iu kushtojë asgjë taksapaguesve. Pr/ligji që kemi sot është frutë i këtyre negociatave.
Më tej, kryebashkiaku Veliaj sqaroi për Report Tv se ky është projektligji më i mirë, që përfshin kërkesat e aktorëve dhe artistëve. Sipas tij, pasi pr/ligji të kalojë në Parlament do të fillojnë negociatat edhe me arkitektët, kontabilistët e urbanistët për një projekt më të rafinuar.
Teatri dhurohet me çelësa në dorë pa asnjë kontribut nga taksapaguesit. Rënia rekord pas kaq shumë diskutimesh e debati të hapur i dedikohet fillimisht atyre, sepse bëmë projektligjin më të mirë, ku kërkesat e aktorëve dhe artistëve u përfshin dhe pasi të kalojë në Parlament jemi gati të fillojmë një negociatë edhe me arkitektët, me kontabilistët, me urbanistët, për të arritur një projekt më të rafinuar. Duhet të shkojmë në detaje, sa vende janë në skenë, sa e madhe është skena, pra gjëra teknike për Teatrin e ri. Unë dhe Derhemi e filluam me ekstreme të jashtëzakonshme këtë debat dhe ja ku jemi sot. Sot jemi shumë më mirë se sa ditën kur e nisëm, dhe me një projekt më dinjitoz.
Ndërkohë, gjatë takimit disaorësh me artistët, takim që u zbardh nga Bashkia e Tiranës, Veliaj njofton se është rënë dakord që në ligj të jepen garancitë e duhura për artistët që Teatri i ri Kombëtar do të jetë në sipërfaqen ku ajo ekziston edhe sot, me një godinë të vetme dhe që mbi të gjitha, do të bëhet pa shpenzime të fondeve publike.
Projekti që kemi sot është më i mirë. Nuk është ndoshta projekti perfekt, por tashmë e kemi të sanksionuar në ligjin që do të negociojë teatrin e ri, se prona e teatrit nuk preket, që e negocion teatrin e ri si një ndërtesë monovolum, pa kulla sipër, dhe që e negocion këtë teatër të ri me çelësa në dorë, me para të privatit, që edhe kushdo shqetësohet pse po harxhojmë për artin kur s’kemi bukë për të ngrënë, që edhe kjo s’është e vërtetë, të mos e ketë këtë shqetësim sepse nuk do të taksohet njeri për këtë propozim.
Në emër të komunitetit të artistëve, regjisori Altin Basha ka përshëndetur këtë hap të parë konsensual, ndërsa ka theksuar se bisedimet do të vijojnë edhe më tej për të finalizuar një marrëveshje të plotë.
Kemi rënë dakord për një fazë të parë. Mbeten akoma disa çështje për t’i diskutuar, kemi marrë garanci që ato do të sqarohen në proces e sipër. Shumë shpejt do të kemi një dëgjesë tjetër në formën e një debati për disa çështje të cilat akoma na kanë mbetur të papërfunduara. Mendojmë se në këtë proces kemi gjetur disa pika të cilat kanë qenë të rëndësishme për ne, për të qenë prezent në ligj. Po themi edhe një herë, është një fazë e parë, procesi sapo ka nisur dhe sigurisht që mbetemi ende në komunikim për detajet të mëtejshme.
Gjithashtu, kryebashkiaku Veliaj ka thënë gjatë takimit se pjesë e këtij dakordësimi është edhe përcaktimi që në grupin e punës që do të negociojë për projektin dhe ndërtimin e teatrit të ri, të ketë edhe një përfaqësi të artistëve.
Kemi sanksionuar në këtë ligj, në dallim nga të gjitha institucionet e tjera që përfaqësohen vetëm me një anëtar, ne do të kemi dy anëtarë që përfaqësojnë komunitetin e artistëve dhe të aktorëve. Duke i pasur të përfaqësuar besoj se ky projekt fillestar u bë më i mirë falë pranisë edhe kritikave të tyre, besoj që edhe produkti final me këto dy vende që presim të na i propozojë komuniteti artistik, që nuk janë vende spaletash as vende luksi, është një punë rigoroze e një shqyrtim dokumentacioni dhe një negociatë e fortë që do të duhet të bëjmë si me arkitektët, ashtu edhe me investitorët, që të arrijmë një produkt po aq dinjitoz sa ky produkt fillestar.
Kryebashkiaku është shprehur se ky projektligj i paraqitur është vetëm fillimi i diskutimeve teknike që do të vazhdojnë për të përmirësuar draftin deri në finalizimin e gjithë këtij diskutimi me një teatër të ri.
Sigurisht është shumë e rëndësishme të kujtojmë se ky është vetëm hapi i parë. Do të vazhdojë një negociatë dhe do të kemi edhe debate të tjera se si ky proces mund të bëhet akoma edhe më i mirë. Ndaj, dua sot të përshëndes këtë hap të parë, të falënderoj miqtë e mi që edhe mua më emancipuan, edhe më mësuan, se si mundet t’i bëjmë ca gjëra akoma edhe më të mira, se i kishim menduar në fillim. Besoj sot pasi janë plotësuar këto kërkesa kemi arritur në një produkt ku ndoshta jo 100 %, por shumica, i sheh aspiratat e veta për art, për kulturë edhe për një teatër dinjitoz në Tiranë të plotësuara, si hapja e një negociate. Ky nuk është një ligj që e finalizon, ky është vetëm një ligj që e fillon këtë bisedë në mënyrë zyrtare.
>
Index:<946>
Title:<https://www.koha.net/kulture/101768/piktori-nga-mitrovica-me-ekspozite-personale-ne-novi-pazar/>
Content:<
Me ftesë të Universitetit International të Novi Pazarit, drejtori i Kulturës, Rinisë dhe Sportit të Komunës së Mitrovicës, Tafil Peci, mbrëmë ka hapur ekspozitën e tij personale, në ambientet e Galerisë së Arteve të këtij qyteti të Sanxhakut.
Drejtori Peci, gjatë prezantimit të ekspozitës së tij shoqërohej nga akademiku Fehmi Huskoviq, dhe artistë të tjera nga Novi Pazari, të cilët ditë më parë ishin edhe në komunën e Mitrovicës me veprat e tyre artistike të përmbledhura në një ekspozitë të përbashkëtë.
Me rastin e hapjes së ekspozitës së tij, drejtori Peci tha se piktorët nga Novi Pazari ishin të kënaqur me punimet e tij duke i vlerësuar mbresëlënëse.
Në ekspozitën e tij personale Peci kishte paraqitur grafika dhe vizatime me motive autoktone, përmes të cilave e rikujton lashtësinë tonë duke i vënë elementet historike nga terakotat neolitike si Tjerrtorja e Prishtinës, monedhat, vulat, stemat, armët dhe gjësendet tjera që artistikisht i transponon duke krijuar vepra me vlera të qëndrueshme artistike.
Përveç grafikës në ekspozitën e tij janë prezantuar edhe vizatime të tjera.

>
Index:<947>
Title:<https://www.koha.net/kulture/101763/ansamblet-agimi-e-rugova-me-status-te-vecante-ligjor/>
Content:<
Shoqëria Kulturore-Artistike “Agimi” nga Prizreni dhe Ansambli Folklorik Autokton “Rugova” nga Peja, do të kenë status të merituar ligjor. ShKA “Agimi” dhe AFA “Rugova” do të kenë status të veçantë në kuadër të Ligjit Nr. 04/L-164 sikurse ai për Ansamblin Kombëtar të Këngëve dhe Valleve “Shota” dhe ansamblet e tjera, bën të ditur MKRS përmes një komunikate për media.
Kjo iniciativë është në kuadër të prioriteteve të mia për avancimin e kornizës ligjore, citohet ministri Kujtim Gashi. Në MKRS tashmë kemi filluar të angazhojmë një grup punues për Koncept dokumentin që, si procedurë, do të jetë hapi i parë për plotësim-ndryshimin e Ligjit. Në këtë grup do të jenë anëtarë edhe nga një përfaqësues i këtyre dy shoqërive kulturore.
E tëra kjo vjen duke pasur parasysh kohën e gjatë veprimit që nga themelimi i tyre e deri më tani, e si njëra edhe tjetra kanë mbi 7 dekada veprimtari e aktivitet artistik, i cili ka ruajtur, kultivuar e promovuar vlerat, traditën, veshjet e karakteristikat tona kulturore duke e pasuruar në vijimësi kulturën tonë në përgjithësi dhe duke përcjellë vlerat nga njëri brez tek tjetri.
>
Index:<948>
Title:<https://www.koha.net/kulture/101745/prezantohet-nje-version-me-i-hershem-i-rrethimit-te-shkodres-te-marlin-barletit/>
Content:<
Në kuadër të vitit mbarëkombëtar të Skënderbeut, albanologët kanë prezantuar për publikun një dorëshkrim të ri të Marlin Barletit, që daton në vitet 1499-1501, një version më të hershëm të “Rrethimit të Shkodres”.
Ky dorëshkrim, sipas Aurel Plasarit, do të sjellë dhe nevojën e rishikimit të fakteve historike, pasi në vitet 1499-1501 Shqipëria ka qenë në gjendje lufte dhe jo paqeje, sipas përshkrimit të bërë në botimi e vitit 1504.
Studiuesit Aurel Plasari dhe Lucia Nadin nga Italia kanë prezantuar një dokument të ri, që sipas tyre vërteton se "Rrethimi i Shkodrës” i Marlin Barletit është shkruar në vitet 1499-1501, njofton oranews.
Për të dy studiuesit, ky dorëshkrim, që gjendet në Bibliotekën Kombëtare të Francës, do të sjellë nevojën për rishikimin e fakteve historike, pasi vërtetohet se është shkruar në kohë lufte, ndryshe nga çfarë thotë botimi i viti 1504 kur u vendos paqja mes Venedikut dhe Turqisë.
Aurel Plasari: Zbulimin e këtij përshkrimi të ri është dhe vendosja në rrethana krejt të tjera, por në rrethana jo të paqes me turkun që kreu Republika kur është botuar, por në rrethanat e kundërta të kryengritjes që ka filluar në robëri.
Dorëshkrimi, të cilit nuk i është bërë ende analiza e tekstit, është një dritare e re për studiuesit.
Aurel Plasari: Fakti se dorëshkrimi na del maksimumi i 1500, na e ndryshon këtë të dhënë dhe duhet të bëjmë një mbivendosje tjetër, është e kundërta. Nuk janë rrethanat e paqes. Në Shqipëri ka ndodhur kryengritja e Lezhës, ka ndodhur zbritja në Arbëri e Skënderbeut e ftuar nga arbrit me projektin për marrjen e Krujës dhe Shkodrës.
Ky dorëshkrim mendohet të jetë shkruar në Venecia. Besohet se një koleksionist i kohës, Mazarini, e ka marrë në Francë ku dhe gjendet aktualisht në Muzeun Kombëtar në Francë.
Në javën e parë të korrikut, ky dorëshkrim mund të jetë i aksesueshëm edhe për publikun shqiptar në formën dixhitale në Bibliotekën Kombëtare.

>
Index:<949>
Title:<https://www.koha.net/kulture/101714/rrefimi-i-liliana-hoxhes-enveri-ne-pikturat-e-mia/>
Content:<
Sapo hyn në galerinë “Zeta”, të rrëzohen të gjitha pikëpyetjet që mund të kesh rreth dikujt që nuk ishte marrë kurrë me pikturë dhe befas ka bërë aq shumë të tilla sa mund të hapë edhe një ekspozitë.
Ka kaq shumë luhatje gjendjesh shpirtërore, rënie, ringritje, frikë, përpjekje dhe janë të gjitha të shprehura në portrete që nuk i largohen asnjëherë tërësisht autores. Piktorja është Liliana Hoxha dhe kjo është ekspozita e saj e parë.
Siç ndodh me çdo rishtar të vendosur, që ka ‘ngecur diku’, ekspresionizmi gjendet në të gjitha telajot që duket se janë bërë me një frymë, vetëm për të çliruar krijuesen. Përfituam që ora e ardhjes së të ftuarve (në çelje të ekspozitës kishte vetëm familjarë të afërt e miq të ngushtë) nuk kishte shkuar ende, për të bërë një shëtitje nëpër të gjitha ndjesitë që Liliana Hoxha, nusja e Enver Hoxhës, ka hedhur me duar, pa spatula e pa penela, në telajo. Hijet e shëmbëllimet, ende pa e pyetur, të tregojnë që nuk mund të të largojnë shumë nga historia…
Nëse do kalonim pak në të gjitha pikturat, nga doni t’ia nisim.
Kjo nuk është shumë e rëndësishme në rastin tim. Për çdo pikturë puna është krejt personale, por mendoj që imja është edhe më tepër sepse është shumë shpirtërore dhe unë jam udhëhequr vetëm nga ndjesitë e mia, për të dhënë mesazhe.
-Çfarë mesazhesh?
L. Hoxha: Mesazhet janë sociale, por secili bën interpretimin e tij.
-Ndihet prania juaj në çdo pikturë. Duket se portreti juaj është pak gjithandej…
L. Hoxha: Mendoj që puna e portretit është një gjë që më favorizon sepse nuk është e lehtë të shprehësh një fenomen me portret dhe kjo është pikërisht ajo që unë kam nisur të bëj.
-Çfarë ndodhi që nisët të pikturonit?
L. Hoxha: Historikisht, unë nuk jam marrë ndonjëherë me pikturë dhe as e kam menduar se do të pikturoja ndonjëherë. As e kam kërkuar, kam qenë veç artdashëse, siç ndjek gjithë artet e tjera. Mendoj që ka ardhur befas, por jo se nuk do ketë ndonjë arsye. Edhe unë jam befasuar.
-Cila mendoni se mund të ketë qenë arsyeja?
L. Hoxha: Ashtu si e kuptoj unë, arsyeja është trysnia e fortë që ka qenë brenda meje, për një aktivitet ekstrem që më është dashur për dhjetë vite të kaloj, pengesa të pafundme e të përballoj gjithçka. Ka qenë një sforcim ekstrem. Më në fund, kur unë e mbarova atë përballje, kam ndjerë, me sa duket, nevojën të çlirohem. Mirëpo, mbaroi vetëm përballja ime jo problemi, problemi vazhdon sepse ai i takon shoqërisë dhe këtë të fundit unë e kam parë në pikturë.
-Po u referoheni problemeve brenda familjes suaj?
L. Hoxha: Jam përpjekur ta trajtoj si probleme në tërësi, më gjerë se kaq sepse po të flasim për problemet brenda familjes sonë ka shumë shpërdorime. Ajo është familja jonë me emër, por nuk është familja jonë më, mendoj që nuk ka qenë asnjëherë. Përveç Enver Hoxhës, vetëm ai ka qenë familja ime…
-A gjendet ai diku mes figurave të pikturës suaj?
L. Hoxha: Nuk është nevoja që ta identifikojmë veçanërisht, secili e lexon vetë. Megjithatë, atje ku është ajo e mirë që mund të ketë qenë, ai patjetër është. Mendoj që pas një pune kaq të madhe, kur truri ngelet kaq i trysnuar dhe përpiqet të gjejë se si mund të çlirojë veten, aty në atë çast ndizet një llambë që nuk ka ekzistuar më parë dhe rezulton diçka, për të cilën ti nuk kishe menduar ndonjëherë.
-Cila ka qenë piktura juaj e parë?
L. Hoxha: Kjo është një ekspozitë me punë vetëm të vitit të fundit sepse unë kam tri vite që pikturoj, prandaj edhe këto janë të gjitha thuajse të reja. Unë punoj ashtu siç më vjen, me duar, vetëm në vaj. Nëse çasti vjen, ashtu mistershëm siç është, vazhdoj ta ndjek. Kjo është ekspozita e parë dhe bashkë me këto janë pikturat që janë të publikuar edhe në dy katalogë.
-Ngjyrat që shquhen kollaj ishin kështu që në fillim apo rrugës, apo duke mësuar e duke ndryshuar?
L. Hoxha: Ato erdhën që në fillim, madje, ndonjëherë përpiqem t’i zbus për mos të qenë shumë e ashpër. Mendoj që kjo gjë ishte për të dalë. Unë përpiqem të jap një shpjegim shkencor, por ekziston edhe shpjegimi mistik. Mendoj që kjo është një dhuratë.
-A ka në rrethin tuaj të afërm, njerëz që merren me pikturë, prej të cilëve mund të jeni nxitur të nisni të pikturoni?
L. Hoxha: Më vjen mirë që po flasim për këtë sepse ne as në familje nuk e kishim menduar, por më vonë rezultoi që mbesa ime e madhe, e cila studion për pikturë, të bënte një lidhje me mua… Djali i Shpatit gjithashtu vizaton, kuptohet, si çdo fëmijë 5 vjeç, por ai vizaton me mendim dhe jo figura të mamit apo babait. Kjo më çudit prej tij dhe mendoj që ai do të pikturojë një ditë sepse e dalloj që tani analizën e tij. Megjithatë, nëse nuk do të ishte profesor Ali Oseku, nuk do të kisha pasur guximin kurrë të bëja asgjë.
-Kujt ia keni treguar punët e para?
L. Hoxha: Ali Osekut, ai më ka përlotur që në fjalët e para dhe e dallova gëzimin në portretin e tij dhe ky mund të jetë vetëm reagimi njerëzor i një artisti të vërtetë. Ky është artisti, duhet të entuziazmohet, të gëzohet, përndryshe është një njeri i shkolluar që di të bëjë diçka. Ju zë shumë kohë puna me një pikturë.
-Kur vizatoni?
L. Hoxha: Piktura, për mua, është si fryma edhe ajo ecën shumë shpejt. Për dy orë thuajse e kam mbaruar. Me regjimin tim gjej kohën më të mirë, që është pasditeve, preferoj të mos dal dhe t’i kushtohem pikturës. Nëse e kam nisur diçka, nuk mund të dal kurrsesi deri sa kam mbaruar (Panorama).

>
Index:<950>
Title:<https://www.koha.net/kulture/101692/audicioni-behet-obligues-per-tiu-bashkuar-filarmonise/>
Content:<
Të gjithë muzikantët që duan të bëhen pjesë e institucionit më të lartë muzikor në vend, tash e tutje do të përzgjidhen nëpërmjet audicionit, rregullat e të cilit janë përcaktuar me Rregullore.
Kjo, sipas udhëheqësve të Filarmonisë së Kosovës, do të ndikojë në nivelin e përzgjedhjes dhe formës adekuate siç e kërkon një institucion i tillë, shkruan sot “Koha Ditore”.
“Rregullorja për audicion në Filarmoninë e Kosovës” ka hyrë në fuqi muajin e kaluar. Aty parashihen disa kritere dhe forma të përzgjedhjes së muzikantëve që aplikojnë për t’u bërë pjesë e Filarmonisë.
Audicioni bëhet për të gjitha pozitat e punës të cilat janë të përcaktuara si punë artistike: për instrumentistë dhe koristë. Në bazë të kësaj rregulloreje përcaktohen proceduar e mbajtjes së audicionit, ashtu sikurse edhe ato të komisionit. Aty parashihen tri lloje të komisioneve me nga tre anëtarë, varësisht nga kërkesa.
“Audicioni për pranimin e punonjësve të rinj organizohet sipas nevojave të institucionit për punësim të paraparë me organogram të institucionit përmes konkursit publik. Audicioni për punonjësit është i obligueshëm dhe mbahet çdo tre vjet”, shkruhet në Rregullore.
Baki Jashari, drejtor i Filarmonisë së Kosovës, thotë se kriteri për pranimin e punëtorëve të rinj ka funksionuar gjithmonë, por me Rregulloren e radhës përcaktohen më qartë kriteret... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<951>
Title:<https://www.koha.net/kulture/101690/ministria-shkel-rregulloren-ska-cmim-bekim-fehmiu/>
Content:<
Se çmimet vjetore për kinematografi – përfshirë atë për vepër jetësore që mban emrin e Bekim Fehmiu – duhet të ndahen çdo vit në një ceremoni solemne më 1 qershor, në datëlindjen e aktorit me nam, përcaktohet me rregulloren që ka hyrë në fuqi qysh më 2014, shkruan sot “Koha Ditore”.
Por Ministria e Kulturës, Rinisë e Sportit e ka shkelur rregulloren e vet, që është e publikuar edhe në ueb faqen e saj zyrtare, duke mos i ndarë çmimet, të paktën jo në një ceremoni publike. Me tre kandidatë të propozuar për laureatë të çmimit kombëtar për vepër jetësore “Bekim Fehmiu”, Ministria e Kulturës, Rinisë e Sportit në maj kishte njoftuar se do ta rikthente në agjendë ndarjen e këtij çmimi, në ditën që përkon me datën e lindjes së aktorit.
Vitin që shkoi “Bekim Fehmiu” nuk qe ndarë në mungesë të aplikanëve. E më 11 maj, MKRS-ja e kishte mbyllur konkursin që përveç çmimit kombëtar për vepër jetësore bëri ftesë edhe për “Çmimin vjetor për kinematografi”, që u jepet krijuesve të dalluar të cilët me krijimtarinë e tyre kanë lënë gjurmë të thella në fushën e kinematografisë.
As ky çmim nuk u nda vitin që shkoi. Më 2016, laureat i çmimit kombëtar për vepër jetësore “Bekim Fehmiu” ishte aktori veteran Bislim Muçaj e më 2015 aktori Xhevat Qorraj ishte laureati i tretë. Në vitin 2014 me këtë çmim u nderua regjisori Isa Qosja, e më 2013 postmortem iu nda aktorit Faruk Begolli.
Ndarja e çmimit “Bekim Fehmiu” deri më tash ka qenë e vetmja mënyrë që institucionet kanë përdorur për ta kujtuar aktorin shqiptar në muajin kur shënohen dita e lindjes dhe e vdekjes së tij... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<952>
Title:<https://www.koha.net/kulture/101486/nostalgia-me-kujtimet-e-femijerise-nga-kosova-ne-new-york/>
Content:<
“Nostalgia” përfshin vetëm dy vepra të formatit të madh. Të inspiruara nga vendlindja, realizuar prej artistit që në tokën e ëndrrës amerikane mori epitetin “Banksy kosovar”, ato janë pjesë e ekspozitës personale që Pajtim Osmanaj do ta hapë në një vend të veçantë, shkruan sot “Koha Ditore”.
Hapësira ekspozuese në hyrje të objektit “4 Times Square” – ndërtesë e njohur si nikoqire e aktiviteteve të ndryshme mes të cilave panairi i njohur i artit “Spring Break” – është vendi ku do të hapet ekspozita e artistit nga Kosova, i cili në gushtin e 2015-s, si 25-vjeçar bëri famë në Shtetet e Bashkuara të Amerikës nëpërmjet një artikulli të publikuar në gazetën prestigjioze “New York Times”, ku ai cilësohej “Banksy”.
Ekspozita që do të hapet më 13 të muajit korrik, e titulluar “Nostalgia” mbahet nën organizim të “Chashama Art”, e kuruar nga Dylan e Colby Cannon.
Pajtim Osmanaj, për gazetën ka shpjeguar sesi “Nostalgia” ka zënë fill në prill të këtij viti, kur mbajti ekspozitën e dytë personale në New York, në hapësirën e “Harlem” ... (më gjerësisht lexoni sot në “Koha Ditore”)

Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<953>
Title:<https://www.koha.net/kulture/101491/statuti-mban-peng-edhe-muzeun-per-krimet-e-luftes-1998-1999/>
Content:<
Themelimi i së paku dy institucioneve muzeore në kryeqytet është në pritje të vendimit që varet nga politika. Ashtu sikurse për muzeun “Ibrahim Kodra”, edhe për muzeun ku do të dokumentoheshin krimet e luftës në Kosovë i domosdoshëm është miratimi i statutit të Muzeut të Prishtinës, shkruan sot “Koha Ditore”.
Mbledhja e Kuvendit Komunal të Prishtinës e paraparë për të hënën – në të cilën është thënë se do të shqyrtohej edhe çështja e statutit – është shtyrë për një afat të pacaktuar.
“Problemet politike”, është arsyetimi që kanë dhënë zyrtarët komunalë. Megjithatë, ideatori i projektit “Muzeu për Krimet e Luftës 1998-1999”, analisti e studiuesi Shkëlzen Gashi, po vazhdon punën për këtë projekt.
Ndërkaq javën e kaluar Komuna e Prishtinës dhe fondacioni “Ibrahim Kodra” kanë nënshkruar memorandum bashkëpunimi, në bazë të të cilit do të ruhen e ekspozohen veprat e maestros në ish-ndërtesën e bibliotekës “Hivzi Sulejmani” në lagjen “Tophane”.
Aty do të zërë vend edhe Muzeu i Prishtinës, themelimi zyrtar i të cilit po mban peng konkretizimin e dy degëve të tij: atij me emrin e maestros dhe “Muzeun për Krimet e Luftës” ... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<954>
Title:<https://www.koha.net/kulture/101480/busti-i-eqrem-cabejte-ne-tirane-skalit-frymen-e-dijetarit/>
Content:<
Figura e gjuhëtarit të njohur shqiptar, Eqrem Çabej, është përjetësuar edhe në bustin në qendër të Tiranës, i përuruar të hënën. Ka zënë vend në afërsi të Akademisë së Shkencave të Shqipërisë dhe është vepër e skulptorit të njohur Hektor Dule.
Skulptori e ka njohur nga afër gjuhëtarin dhe për ta hedhur në bronz njeriun e mençur, që dijen ia kushtoi gjuhës shqipe, artisti kaloi në një proces të gjatë analize mbi atë që përfaqëson Çabej në shkencat albanologjike, shkruan sot “Koha Ditore”.
“Ka qenë mbresa e një momenti kur unë flisja dhe ai dëgjonte me dorën kështu (të vendosur në mjekër)”, ka treguar skulptori Dule.

Në zbulimin e bustit ishte edhe kryeministri i Shqipërisë, Edi Rama. Gjatë fjalës së tij me këtë rast, kryeministri e ka vlerësuar lart autorin e kësaj vepre, skulptorin Hektor Dule i cili, sipas tij, ia ka dalë ta skalitë për përjetësinë atë që do të ishte e pamundur të përmblidhej në një fjali, apo në një paragraf, atë që Eqrem Çabej la jo vetëm si gjurmë, por edhe si frymë. Rama si artist e ka vlerësuar veprën duke e krahasuar mjeshtërinë e Hektor Dules me atë të Odhise Paskalit në bustin e Naim Frashërit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<955>
Title:<https://www.koha.net/kulture/101450/njeriu-me-pelerine-vepra-me-e-re-e-ibrahim-kadriut/>
Content:<
Në panairin e sivjetmë të Prishtinës, në fillim të qershorit, doli edhe një roman i ri i Ibrahim Kadriut.
Në këtë roman, botim i “Rozafës” autori ka shtrirë ngjarje nga vitet e hershme të sistemit të kaluar komunist, kur prania e shqiptarëve në tokat e tyre urrehej nga nomiklatura shtetërore pjesën më të madhe të së cilës e përbenin serbët ose përulësit e tyre.
Me titullin “Njeriu me pelerinë”, shkruan KultPlus, autori që në fillim këtë roman e bën të mistershëm; hulumton përmes tipizimit të karaktereve njerëzore të humbur për ushqim të interesave personale. Në plan të parë është dhuna, ajo e reflektuar tek të pa krahët të cilëve nga çdo aspekt iu ngushtohen rrugët dhe mbesin si peshqit në rërë e që do të detyroheshin t’i gjenin rrugët e ikjeve nga vendlindja e cila, në roman, përfaqësohet me Katundin e Kalasë.
“Njeriu me pelerinë” merret me ndërgjegjen njerëzore e cila humbet para planeve ogurzeze shtetërore ku janë të sistemuara projektet për gjenocid, bartësit e të cilëve paraqesin tmerrin e katundit. Për ta bërë romanin tërheqës autori rrëfen mistershëm, kurse deshifrimi i tërë ngjarjes merr kuptimin e plotë në përfundim. Romani është realizuar me dinamikë tërheqëse, në vazhdën e romaneve të mëparshme që, pikërisht me dinamikën e sforcuar, janë bërë të kërkuar dhe të lexueshëm.
Në fjalën shtesë, përmbyllëse, të këtij romani është edhe mendimi i prof.dr.Mahmud Hysës, që thotë se zgjedhja e temave dhe trajtimi i tyre, ndërtimi kompozicional, figuracioni i matur dhe i zgjedhur, ndërtimi, përshkrimi dhe fleksibiliteti i personazheve, pasazhet e jashtëzakonshme të natyrës me vegjetacionin dhe konfiguracionin të lënë përshtypje të veçante, thua se je në mesin e një parajse tokësore që mund t’i përshkruaj vetëm një njeri që ka jetuar gjatë në atë ambient. Të gjitha këto faktorë të poetikës letrare të Ibrahim Kadriut të bëjnë të jesh i lidhur me romanin e tij.
>
Index:<956>
Title:<https://www.koha.net/kulture/101391/monumenti-i-mbrojtur-nga-ligji-i-kthyer-ne-deponi-berlloku/>
Content:<
Në vitin 2013 ishte djegur. Ndërsa në marsin e këtij viti është shembur në pjesën më të madhe të saj.
Kjo është shtëpia e vjetër në të cilën në kohën e Austro Hungarisë ka qenë konsullatë. Objekti që llogaritet ndër më të vjetrat në Prishtinë është në mbrojtje të shtetit. Por atë sot e ka mbuluar bërlloku.
Në pamjet që ka marr KsP shihet se askush nuk ka intervenuar në këtë shtëpi e cila do të duhej që të ruhej si vlerë e trashëgimisë kulturore.
Shtëpia që gjendet në rrugën “Xhemail Prishtina” tash po shërben si deponi e mbeturinave.
Kur ishte shembur, në mars, kryetari Shpend Ahmeti pati thënë se objekti është në kontest gjyqësor në mes të dy pronarëve, prandaj edhe ka mbetur në këtë gjendje.
Ahmeti ka thënë se janë duke e pritur Institutin për Mbrojtjen e Trashëgimisë Kulturore që të sjellë pëlqimin për rrënim.

>
Index:<957>
Title:<https://www.koha.net/kulture/101370/shpata-prej-drurit-nje-bashkepunim-filmik-kosove-ndash-turqi-xhirohet-ne-mitrovice/>
Content:<
Kosova dhe Turqia do të realizojnë një projekt filmik, që trajton temë nga lufta e fundit në vendin tonë. Kjo u bë e ditur gjatë një takimi që pati aktori Fatmir Spahiu me zyrtarë të Komunës së Mitrovicës.
Ai i njoftoi ata se xhirimet kryesore të filmit “Shpata prej druri”, do të bëhen në qytetin e Mitrovicës.
Aktori Spahiu u prit nga nënkryetari i komunës së Mitrovicës, Faruk Mujka, dhe drejtori i Drejtorisë për Kulturë, Rini dhe Sport, Tafil Peci.
Filmi “Shpata prej Druri”, me skenar të Selman Kiliçaslan dhe me regji të Emre Konuk, trajton temën e një djali nga Krusha e Madhe, i cili i ka prindërit e zhdukur që nga lufta e Kosovës.
>
Index:<958>
Title:<https://www.koha.net/kulture/101362/biblioteka-kombetare-e-shqiperise-shpall-gjendje-emergjente/>
Content:<
Biblioteka Kombëtare e Shqipërisë ka njoftuar këtë të hënë se reshjet e shiut të datës 23 qershor, kanë dëmtuar disa materiale bibliotekare.
Në një nga sallat e saj në katet e nëndheshme, në të cilën ndodhen libra, revista dhe gazeta, ku mbizotërojnë tekstet mësimore dhe botime të 15 viteve të fundit, të cilat janë përfshirë nga uji.
Biblioteka ka shpallur gjendjen e emergjencës për trajtimin e materialeve bibliotekare të lagura, me qëllim tharjen dhe restaurimin e tyre të plotë, ndërsa thekson se nuk janë prekur mjediset ku ruhet fondi i Vlerave të Rralla dhe Arkivi i Librit e i periodikut shqip, transmeton tch.
Në funksion të kësaj emergjence, Biblioteka Kombëtare do të qëndrojë e mbyllur nga data 25 deri më 30 qershor.
>
Index:<959>
Title:<https://www.koha.net/kulture/101267/manifesta-eksploron-migrimin-nepermjet-artit/>
Content:<
 Arti politik dhe politikat botërore rrallëherë përputhen në kohë reale, por derisa edicioni i dymbëdhjetë i bienales së artit bashkëkohor “Manifesta” është në prag, qyteti nikoqir i ngjarjes, Palermo, është duke ecur drejt këtij diskutimi.
Titulluar “A Planetary Garden: Cultivating Coexistence” (Një kopsht planetar: të kultivosh bashkekzistencën), ekspozita, që u hap më 16 qershor, një prej temave kryesore e ka migrimin. Disa ditë para se skena ndërkombëtare e artit të ecte drejt kryeqytetit Sicilian, ministri i Brendshëm italian, i emëruar rishtas, Matteo Salvini, mbylli portet e vendit për të shpëtuar anijet – përfshirë edhe “Aquarius”, një anije që provonte të hynte në Itali me 629 emigrantë, transmeton “Koha Ditore” shkrimin e NYT.
Në kundërshtim të lajmërimit, kryetari i Palermos, Leoluca Orlando, ofroi t’ia hapte anijes portin lokal, por rojet bregdetare italiane refuzuan ta shoqëronin atë dhe emigrantët u dërguan në Spanjë.
Orlandio, i cili para vendimit të Salvinit, shpeshherë personalisht i kishte përshëndetur emigrantët që mbërrinin në Palermo, është i famshëm për luftimin e mafias siciliane në disa mënyra, qyshkur është bërë major më 1980. Një tjetër mision i tij është ta transformojë qytetin e lindjes, nëpërmjet kulturës: ai suksesshëm po përpiqet që Palermo të njihet si “kryeqyteti i kulturës” i Italisë për këtë vit, duke sjellë fonde shtesë qeveritare për aktivitetet kulturore dhe turizmin dhe ai ka qenë i përfshirë për sjelljen në qytet të festivalit të artit “Manifesta”. Këtë vit, “Manifesta” do ta shfrytëzojë Palermon si skenë, në të cilën konsiderohet se do të adresohen disa prej dilemave më të rëndësishme të kohës.
“Është bienale emigrantësh. Dhe Palermo është një qytet emigrantësh”, ka thënë Orlando.
Sicilia prej kohësh ka qenë në udhëkryqin mes Afrikës e Evropës, Lindjes së Mesme dhe Amerikës. Fenikët, arabët, grekët e normanët kanë lënë kulturën e tyre të lavdishme dhe gjurmë arkitektonike në Palermo, qysh para Luftës së Dytë Botërore. Myslimanët, të krishterët e hebrenjtë kishin jetuar në harmoni në ishull për qindra vjet. Edhe bimët ishin kryesisht të importuara – limoni Sicilian ka origjinë në Lindje të Mesme.
Lëvizja e njerëzve është një prej temave primare të “Manifestas”. Një tjetër është ndërveprimi human me natyrën: titulli i ekspozitës vjen nga një ese e vitit 1997 e shkruar nga arkitekti francez i peizazheve Gilles Clément, që paraqet kujdesin e qenieve humane si kopshtarë të Tokës.
“Mund t’i shihni krizat botërore nëpërmjet lenteve të Palermos, në një mënyrë të kondensuar”, ka thënë Hedwig Fijen, themelues e drejtor i bienales “Manifesta”. Ekspozita shtron pyetjen: “me gjithë çështjet me të cilat po përballet sot, si mund të kujdeset qenia humane ende për kopshtin?”
Në ekspozitë, “ndërmjetësuesit” (sivjet ‘Manifesta’ e ka shmangur fjalën kurator), Bregtje van der Haak, Andrés Jaque, Ippolito Pestellini Laparelli dhe Mirjam Varadinis kanë përzgjedhja vepra interdisiplinare nga më shumë se 50 artistë, arkitektë e mendimtarë, duke i shtrirë ato nëpër hapësira të neglizhuara të kopshtit botanik të Palermos.
Në njërën prej veprave, artisti irlandez John Gerrardis, përdor videolojëra teknologjike për të rikonstruktuar hapësirën në të cilën, në gushtin e vitit 2015, një kamion i braktisur qe zbuluar në një hekurudhë austriake, mbushur me trupa të ngufatur të 71 emigrantëve. Ekrani i madh shpërfaq kordonët e policisë që rrethojnë lokacionin, sikurse njolla të trupave.
“Shtatëdhjetenjë njerëz janë humbur këtu. Secili ka pasur një spektër mundësish, e tani e ka humbur. Mos ta harrojmë këtë. Le ta shënojmë”, ka thënë Gerrard në një intervistë.
Disa artistë adresojnë çështjen e mbikëqyrjes. Mes tyre është “Connected by Air” (Të lidhur nga ajri) realizuar nga disenjatori me seli në Amsterdam, Richard Vijgen, që ka projektuar një tavan në “Palazzo Ajutamicristo”.
Për të krijuar veprën “Signal Flow”, filmbërja amerikane Laura Poitras ka bashkëpunuar me gazetarin danez Henrik Moltke dhe disa studentë të Palermos.
“Kemi mësuar sesa esenciale është Sicilia për ushtrinë amerikane, edhe në kuptim të komunikimeve edhe të programit të dronit”, ka thënë Poitras, duke shpjeguar sesi sinjalet me telekomandë me seli në ShBA janë transmetuar në targetët e tyre nëpërmjet satelitëve të instaluar në Sicili e që ishin kundërshtuar nga aktivistë lokalë: një bazë e vjetër e Ushtrisë Amerikane ‘Navy’ ka qenë prezent në këtë ishull qysh prej vitit 1959.
Vepra të tilla dokumentare janë përkujtues të realiteteve tona të errëta, por megjithatë “Manifesta” po ashtu nderon edhe të bukurën, shpresën dhe mundësinë. Në Kopshtin Botanik të Palermos, themeluar më 1789, që përfshin 12 mijë specie, veprat e artit shpërfaqen mes gjethesh. Artisti kolumbian Alberto Baraya ka mbledhur bimë artificial dekorative të Palermos dhe i ka aranzhuar ato në serën e kopshtit. Dhe në një ekran mbi gjethe transmetohet video “Pteridophilia” e artistit kinez Zheng Bo.
“‘Manifesta’ mund të jetë pasqyrë e një Palermo të mundshme. Një pasqyrë e së ardhmes”, ka thënë Orlando. “Nuk është ngjarje e përkohshme”.
>
Index:<960>
Title:<https://www.koha.net/kulture/101285/ulqini-ekspozon-dokumentet-zyra-doganore-e-tivarit-1928/>
Content:<
Arkiva e Ulqinit hapi ekspozitën fotodokumentare “Zyra Doganore e Tivarit, dokumentacioni për lejekalimet dypronësore nga viti 1928”.
Për herë të parë në ekspozitë prezantohen dokumente dhe fotografi që dëshmojnë për aktivitetin gjatë periudhës mes dy luftërave botërore në zonën kufitare midis Malit të Zi dhe Shqipërisë, transmeton “Zëri i Amerikës”.
Ekspozita dëshmon për banorët e brezit kufitar përgjatë Liqenit të Shkodrës dhe Lumit Buna si dhe shkëmbimet pas funksionalizimit të pikave kufitare midis dy vendeve.

>
Index:<961>
Title:<https://www.koha.net/kulture/101271/qerkezi-do-te-debutoje-ne-teatrin-prestigjioz-italian-me-rigoletto/>
Content:<
Skena e teatrit prestigjioz italian në Caligari sivjet do të jetë ndalesa e radhës për sopranon kosovare Marigona Qerkezi.
Ajo ka marrë ftesë për t’u ngjitur në skenën e “Teatro Lirico di Caligari”, ku do të debutojë me rolin e Gildës. Qerkezi, për të cilën sukseset nuk kanë të ndalur në skenën botërore, këtë vit do ta bartë peshën e rolit kryesor të një prej operave më të njohura: “Rigoletto” e Verdit, shkruan sot “Koha Ditore”.
Kjo operë në tri akte, sjell rrëfimin e një vajze të re, Gildës e cila është e brishtë dhe e shtypur.
Nën dirigjim e maestros Elio Boncompagni, e regji të Pier Francesco Maestrini, kjo operë do të vihet në skenë në muajin dhjetor, në objektin i cili është ndërtuar me qëllim që Cagliari të bëhet njëri prej qyteteve me teatër të përmasave botërore.
Qerkezi, e cila para se të ngjitet në skenën e Cagliarit, me rolin e Madame Cortese, në “Il viaggio a Reims” e Rossinit do të bëjë një turne nëpër katër teatro të ndryshëm. Në muajin shtator ajo do të ngjitet në skenën e “Teatro Sociale di Como”, një tjetër teatër me goxha traditë, i ndërtuar më 1813 me një kapacitet prej 900 ulësesh. Ndërsa një muaj më pas Qerkezi rikthehet në “Teatro Fraschini” ... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<962>
Title:<https://www.koha.net/kulture/101223/muzeu-ibrahim-kodra-drejt-jetesimit-pret-drite-te-gjelber-nga-kuvendi-i-kryeqytetit/>
Content:<
Më shumë se dy vjet kanë kaluar nga mbyllja e ish-objektit të Bibliotekës “Hivzi Sylejmani” në lagjen Tophane në kryeqytet.
Por, godina e braktisur pritet të ridestinohet dhe të shndërrohet në muze komunal, raporton “038” në KTV.
Të martën, Komuna e Prishtinës dhe Fondacioni “Ibrahim Kodra” kanë nënshkruar memorandumin për themelimin e Muzeut, që do të mbajë emrin e mjeshtrit shqiptar.
E pikërisht ish-objekti i bibliotekës pritet të bëhet shtëpi e veprave të Ibrahim Kodrës, që aktualisht gjenden në Zvicër e Itali.
Hapi i radhës për jetësimin e këtij projekti është votimi i statutit – tashmë të hartuar – për themelimin e muzeut në Kuvendin e kryeqytetit.
Sipas Rugovës, me memorandumin e nënshkruar parashihet që Fondacioni Kodra të financojë edhe renovimin e objektit të trashëgimisë kulturore.
Synimi i Komunës, sipas drejtorit Rugova, është që Muzeu të funksionalizohet deri në fund të këtij vitit.
>
Index:<963>
Title:<https://www.koha.net/kulture/101216/filmi-gardhi-triumfon-ne-palm-springs-fiton-te-drejten-per-konkurrim-ne-oscar/>
Content:<
Filmi “Gardhi” nga Lendita Zeqiraj triumfon në Palm Springs si filmi më i mirë i shkurtër dhe fiton të drejtën e garës për çmimin Oscar, ka bërë të ditur kreu i QKK-së, Arben Zharku.
Me këtë rast, drejtori i Qendrës Kinematografike të Kosovës Arben Zharku ka uruar ekipin e mrekullueshëm të filmit dhe sidomos ansamblit fantastik të aktoreve femra dhe rolit kryesor të aktorit të ri Arti Lokaj.
>
Index:<964>
Title:<https://www.koha.net/kulture/101099/hitleri-dhe-opera/>
Content:<
Hitleri e kishte shpallur Nurembergun “qytet të tubimeve të partisë naziste” më 1933, duke vendosur që roli tradicional i qytetit mesjetar, si qendër e tregtisë gjermane, artit dhe kulturës, do të siguronte një sfond të përshtatshëm për mitingjet e tij epike vjetore – siç do të ndodhte me stadiumet komunale, teatrot, liqenet dhe parqet në të cilat ishin mbajtur shumica e ngjarjeve të përvitshme.
Për të dy, edhe Hitlerin, edhe ministrin e Propagandës, Joseph Goebbels, i cili mbikëqyrte censurimin dhe distribuimin e filmit, muzikës, teatrit e arteve vizale në Rajhun e Tretë – muzika gjermane, veçanërisht opera, do të kishte impakt vital propagandistik në tubimet masive të ushtrisë naziste.
Një ekspozitë e re, e hapur në Qendrën e Dokumentimit të Mitingjeve të Ushtrisë Naziste në Nuremberg, në mënyrë grafike e tregon rrëfimin sesi shtëpia operistike “Nuremberg Opera House” dhe vendet në të cilat mbaheshin paradat e përvitshme masive të nazistëve ishin skena të dyfishta, nëpërmjet të cilave arti propagandistik ishte instrumentalizuar nga regjimi vrastar.
Titulli i ekspozitës “Hitler. Macht. Opera” është lojë me kuptim të dyfishtë të fjalës gjermane “Macht”, që përkthehet edhe si “bën” edhe “pushtet”: vetë Führeri personalisht është përfshirë në disa aspekte të inskenimit të operave që shënonin festën për lidershipin e tij. E shtrirë në 530 metra katrorë në “Sallën e madhe” të ish-lokacionit ku mbaheshin mitingjet, ekspozita e re gërsheton tekstin, imazhet, filmin dhe rikonstruksione të papërpunuara të skenës, për t’ua mundësuar shikuesve eksperiencën që të ndiejnë forcën e plotë të mjetit të fuqishëm propagandistik... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<965>
Title:<https://www.koha.net/kulture/101098/the-happy-prince-per-vitet-e-fundit-te-oscar-wildes/>
Content:<
Është rol të cilin është i lindur ta luajë dhe këtë e bën me saktësinë e duhur të madhështisë që kërkohet.
Rupert Everett e ka shkruar skenarin, ka bërë regjinë dhe luan në dramën që flet për vitet e fundit të jetës së Oscar Wildes: agonia poshtëruese e azilit në Napoli dhe në Paris pasi që lirohet nga burgu pas dënimit për “paturpësi vulgare”.
Ky ka qenë rezultat i aferës së tij me Lord Alfred “Bosie” Douglas, babai i tërbuar i të cilit, Marquess of Queensberry, kishte provokuar veprimin katastrofal të shpifjes për Wilden pas një akuze për “paraqitje si homoseksual”. Por ai e kishte shkruar këtë fjalë keq dhe ky gabim i tij në fillim të filmit është përmirësuar. Në fund të filmit na sjell informacion irritues se subjekti i tij pas vdekjes “është falur” nga autoritetet britanike. Është Wilde të cilit duhet t’i kërkohet falje, shkruan Koha Ditore.
Filmi i Everettit është i mbushur me kujtime nga ditët më të mira të Wildes dhe me optimizmin e tij fillestar kur arrin në Francë me anije. Por koha e tashme e filmit na e paraqet atë duke jetuar dhe vdekur në mjerim e sëmundje, duke iu dorëzuar shokut të përjetuar në ankthin e burgut, i tallur dhe britanikët që e njihnin, i pambrojtur nga pseudonimi “Sebastian Melmoth”... (Më gjerësisht lexoni në Koha Ditore.
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<966>
Title:<https://www.koha.net/kulture/101097/rolet-e-de-niros-dhe-donald-trumpi/>
Content:<
T’i ndajmë disa sekonda për “Grudge Match 2”: demi që po plaket kundër një pretenduesi të vjetër.
Ka ofendime, rrahje me grushte, ndeshje spektakolare boksi që paraqet dy meshkuj alfa të cilët e urrejnë njëri-tjetrin. Fillimisht, këta burra duket të jenë dy botë të kundërta. Por teksa me ngathtësi bëjnë rrotullime në ring – duke shkëmbyer ofendime – bëhet më e vështirë të dallohen, shkruan Koha Ditore.
Kështu është historia e deritanishme. Në vitin 2016, Robert de Niro bëri një video përmes së cilës e quajti Donald Trumpin njeri pa vlerë, derr, qen dhe i pasjellshëm dhe thotë se shumë do të donte ta godiste atë në fytyrë. Të dielën e kaluar, ai u ngjit në skenë gjatë ceremonisë së ndarjes së çmimeve “Tony”, duke thirrur: “Fu** Trump”.
Ishte intro e më pas shkundi grushtet në ajër sikur tashmë t’i kishte përdorur ato. Sipas rregullit, Trump iu kundërpërgjigj, duke e quajtur De Niron “individ me inteligjencë shumë të ulët, i cili ka marrë shumë grushte në kokë” dhe më pas e ka këshilluar me: “Zgjohu”. Pikët e para shkojnë për De Niron dhe të fundit shkojnë për Trumpin – megjithatë ai u përqesh pasi që e shkroi keq fjalën “gjithashtu”... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<967>
Title:<https://www.koha.net/kulture/101140/shfaqja-shkodrane-lufta-dhe-paqja-pa-pilaf-fituese-e-festivali-tradicional-i-komedise-shqiptare-ne-mitrovice/>
Content:<
Të shtunën në orët e mbrëmjes në Mitrovicë ka përfunduar edicioni i dhjetë, jubilar, i Festivalit Tradicional të Komedisë Shqiptare, që zgjati nga 18 deri më 23 qershor. Në festival morën pjesë trupat teatrore nga Shkodra, Prizreni, Klina, Prishtina dhe Skenderaj.
Në Festivalin e sivjetmë u shfaqën pesë komedi që kanë sjellë mjaft risi në skenë. Publiku gjatë këtyre ditëve i përcolli me interesim. Këto shfaqje sivjet e kanë sensibilizuar më tepër atë (publikun). Shumica e teatrove që janë prezantuar në Festivalin e Komedisë në Mitrovicë, kanë ofruar pjesë teatrale me përmbajtje nga aktualiteti ynë dhe sivjet kanë ofruar më shumë vlera në krahasim me vitet pararendëse.
Juria profesionale e Festivalit Tradicional të Komedisë Shqiptare në përbërje: Fazli Hajrizi, profesor, kryetar jurie, Kreshnike Osmani, regjisore dhe Ramadan Malaj (Badi), aktor, anëtarë të jurisë, të gjitha këto shfaqje i ka përcjellë me vëmendje dhe, ka dhënë këto vlerësime:
Shfaqja më e mirë (shpërblimi për vendin e parë) u shpall komedia “Lufta dhe paqja pa pilaf” e Teatrit “Migjeni” – Shkodër, autor Valentin Rrokaj dhe regjisor Bruno Shllaku.
Shpërblimin për vendin e dytë e fitoi Teatri i Qytetit të Prizrenit me komedinë “Iku autobusi”, me autor Osman Goranci e regji të Luan Kryeziut; dhe
Shpërblimin për vendin e dytë e fitoi Teatri i të Rinjve të Qytetit të Prishtinës me komedinë “Çifti i lumtur”, me autor Bik Pepa e regji të Xhemajl Lutës.
Juria profesionale e Festivalit, ndau edhe çmime tjera:
Shpërblimi “Roli më i mirë i mashkullit” i jepet aktorit Ramadan Çunaku (Teatri i të Rinjve të Qytetit të Prishtinës, komedia “Çifti i lumtur”);
Shpërblimi “Roli më i mirë i femrës” i jepet aktores Arbëresha Berisha (Teatri i Qytetit të Prizrenit, komedia “Iku autobusi”);
Shpërblimi “Aktori që premton” i jepet aktorit të ri Leonit Bahtiri (Teatri “Kaçurela” - Skënderaj, komedia “Keqkuptimet dhe realiteti”);
Shpërblimi “Aktorja që premton” i jepet aktores Fjolla Bekteshi (Teatri i të Rinjve të Qytetit të Prishtinës, komedia “Çifti i lumtur”)
Shpërblimi “Regjisori më i suksesshëm” i jepet regjisorit Bruno Shllaku (Teatri “Migjeni” - Shkodër, komedia “Lufta dhe paqja pa pilaf”:
Shpërblimi “Aktori veteran më i suksesshëm” i jepet aktorit Gëzim Kruja (Teatri “Migjeni” - Shkodër, komedia “Lufta dhe paqja pa pilaf”.
Drejtori i Festivalit Tradicional të Komedisë, Halit Barani, ndau mirënjohje për të gjithë ata që kanë kontribuar në mbështetjen dhe mbajtjen gjallë të Festivalit në këto 10 vjet.
>
Index:<968>
Title:<https://www.koha.net/kulture/101096/ismail-kadare-minus-ndergjegjja-e-popullit-te-tij/>
Content:<
Në një ese të vitit 1985 mbi tragjedinë e Eskilit, shkrimtari shqiptar Ismail Kadare argumentonte që gjëja më e rëndësishme rreth grekëve të lashtë – madje edhe më shumë sesa shpikja e filozofisë dhe demokracisë – ishte sensi i tyre për “keqardhje kolektive”.
Një pohim ky i guximshëm, por i konsiderueshëm: shekuj më parë grekët kishin bërë një luftë të egër dhe moralisht të pambrojtur mbi Trojën, shkruan Koha Ditore.
Një civilizim më pak i zhvilluar do ta fshinte atë periudhë të turpshme nga kujtesa e vet. Por përkundrazi, grekët e bënë gur themel të letërsisë së tyre.
“Krimi ekspozohej nga të gjitha këndet nga vetë grekët, pa presion të ushtruar nga kombet e tjera”, shkruan Kadare. “Ishte një eksorcizëm i pashembullt, një akt tronditës, në të njëjtën kohë edhe lehtësues, edhe emancipues. Për herë të parë në historinë e njerëzimit ndërgjegjja e një populli ishte duke tejkaluar me vetëdëshirë nëpër një trazirë të tillë”... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<969>
Title:<https://www.koha.net/kulture/101095/konsullata-e-harruar-qe-deshmon-lulezimin-e-prizrenit/>
Content:<
Një ndërtesë që gati sa s’po rrëzohet është alarm për shtetin e Kosovës, që të bëjë më shumë në ruajtjen e trashëgimisë kulturore.
Vetë shteti ia ka numëruar vlerat e shumta monumentit që më së shumti njihet si ish-Konsullata Austro-Hungareze në Prizren, shkruan sot Koha Ditore.
Besohet se u ndërtua në shekullin XIX, e prej atëherë ka pasur edhe disa funksione të tjera. U shfrytëzua si ndërtesë e Kuvendit Komunal, e një kohë edhe si Spital i Sëmundjes së Mushkërive. Thuhet të jetë përdorur edhe si burg. Aktualisht, ndonëse me rrezik të konsiderueshëm, u shërben si strehë disa familjeve skamnore.
Qendra Rajonale për Trashëgimi Kulturore në Prizren e çmon objektin, ndër të tjera edhe si dëshmi e gjeneratave të reja për trashëgiminë historike dhe arkitektonike të qytetit të shekullit XIX. Derisa ekspertët e trashëgimisë kulturore në qytetin e moçëm thonë se ky objekt është ndër të rrallët që shpërfaqin shtresimet kulturore në këtë anë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<970>
Title:<https://www.koha.net/kulture/101094/realiteti-politik-i-shba-se-ne-qendisjet-e-artistes-shqiptare/>
Content:<
Vepra e qëndisur me penj të zi mbi pëlhurë, u dallua në ekspozitën që reflektoi mbi çështjet e drejtësisë sociale e kulturën amerikane, në qytezën Montclair të New Jersey.
Inspirimi prej sfondit familjar – artistja që ka realizuar veprën është shqiptare – gërshetuar me paralajmërimet për ndërtimin e një muri përgjatë kufirit mes Shteteve të Bashkuara të Amerikës dhe Meksikës, e kanë finalizuar veprën “Muri i paqes apo flamuri i kufirit”. Juna Skenderi, e cila jeton në ShBA qysh prej vitit 1996, së fundi u bë pjesë e ekspozitës “ViewPoints” (Pikëpamje).
Por në një bisedë për “Kohën Ditore”, ajo rrëfen prapaskenat e veprës që thumbon murin e shumëpërfolur dhe ndan rrugëtimin plot sfida deri në ndërtimin e profilit artistik.
E shkolluar për filmbërje, autodidakte në artet vizuale, Skenderi, me prejardhje nga Tirana, rrëfen se si e ka shkrirë traditën e qëndisjes në një “luftë” për ta ngritur zërin kundër padrejtësive... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<971>
Title:<https://www.koha.net/kulture/101093/pianistja-ne-kerkim-te-vazhdueshem-te-veprave-sfiduese/>
Content:<
Rrugëtimi muzikor i nisur para gati 30 vjetësh, për pianisten Artemida Qarri-Haxhiaj nuk nisi krejt rastësisht. Muzika ishte me të qysh në fëmijërinë e hershme. Ajo që dikur ishte vetëm pasion, sot është bërë karrierë. Pianoja është mjeti përmes të cilit ajo më së miri e shpreh veten.
Me virtuozitet sjell tingujt në instrumentin pranë të cilit u rrit. Qarri-Haxhiaj është ngjitur nëpër skena të ndryshme brenda dhe jashtë vendit, ku ka koncertuar me emra të njohur të muzikës klasike, shkruan Koha Ditore.
Ndërsa ka mbajtur masterklase me emra të njohur si Günther Ludwig, Aki Takahashi, Kevin Kenner, Rita Trpceva e të tjerë. Asaj i pëlqen ta sfidojë veten në aspektin muzikor. Në këtë formë gjithmonë është në kërkim të veprave të vështira për interpretim.
Sfidën e fundit e pati para gati dy javësh, ku u ngjit në skenë bashkë me Orkestrën e Filarmonisë së Maqedonisë, për të interpretuar një vepër goxha kërkuese në aspektin teknik, të kompozitorit të njohur Shostakovich. Në këtë formë ajo po rrumbullakon tri dekada si pianiste, duke hulumtuar edhe më shumë në botën muzikore. Pasioni nuk i mungon asnjëherë në interpretim, dhe këtë e ka dëshmuar disa herë në koncertet që ka pasur në festivalet vendore para publikut kosovar. Në një bisedë për gazetën ajo ka rrëfyer këtë rrugëtim jo fortë të lehtë, por në anën tjetër edhe përmbushjen në aspektin shpirtëror që ia fal muzika... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<972>
Title:<https://www.koha.net/kulture/101057/muzika-eshte-shpirti-im/>
Content:<
Adelina Thaçi-Meta jeton në Prishtinë. Njihet si soliste e suksesshme e muzikës klasike, sikur edhe pop-këngëtare e afirmuar në skenën e Kosovës dhe të Shqipërisë.
Ka fituar pothuajse të gjithë titujt kryesorë të festivaleve shqiptare. Ka tri albume të incizuara e shumë këngë solo të tjera dhe videoklipe. Ka koncertuar me numër të madh koncertesh brenda dhe jashtë vendit, shkruan sot “Koha Ditore”.
Ka bashkëpunuar me tenorin e famshëm José Carreras, sikurse ka incizuar një duet të këngës “Dolce Suono”, e shkruar nga kompozitori Bashkim Shehu, nën dirigjimin e David Himenes.
Përveç tij, ka bashkëpunuar edhe me emra të tjerë të njohur të dirigjentëve si: John Cameron, Hermine Pack, Biserka Chadlovska, Wolfgang Shmidt, Ira Spaulding, Tomislav Shopov e të tjerë. Në vitin 2008 ka fituar çmimin “Bruna Spiler” në Herceg-Novi.
Më 2003, në bashkëpunim me “American Voices”, mori pjesë në mjuzikllin “West Side Story” nga L. Bernstein dhe Porgy, si dhe Bess e G. Gershwin. Ka interpretuar shumë arie nga opera të ndryshme botërore. Është pedagoge dhe profesoreshë e këndimit.
Thaçi-Meta është personazhi i kësaj jave që rrëfehet në rubrikën e përjavshme “7 Shkronjat” në “E diela e Koha Ditore”.
Muzika. Përmes saj mund ta shprehësh atë që s’mund ta thuash me fjalë, e që është e pamundshme me heshtë. Kam një tatu në trupin tim, ku e kam shkru: “Muzika është shpirti im” (Music is my Soul), sepse përmes tingujve, interpretimit, kam arritë që lumturinë apo dhimbjen me e shpreh siç zemra e ndien vërtet.
Muzika i jep shpirt universit, krah mendjes dhe sharm e gjithçka tjetër jetës... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<973>
Title:<https://www.koha.net/kulture/100939/gardhi-i-kosoves-deshmon-gjuhen-universale-te-filmit-ne-palm-springs/>
Content:<
Filmi “Gardhi” në premierën botërore është mirëpritur nga publiku amerikan. Rrëfimi kosovar në testin e parë në ekran ka dëshmuar se komunikon fort edhe me realitetin universal.
Përplasja e brezave dhe konfliktet mes besimeve tradicionale me formën bashkëkohore të jetës, që trajtohet në filmin 15-minutësh të regjisores Lendita Zeqiraj, të enjten mbrëma është dhënë në kuadër të festivalit prestigjioz “Palm Springs International Short Film Festival”, shkruan sot Koha Ditore.
Ky festival këtë vit shënon edicionin e tij të 24-të, ndërsa çdo vit pranon më shumë se 5 mijë aplikime nga 100 shtete të ndryshme të botës. “Palm Springs...”, njëherësh është edhe festival kualifikues për çmimet “Oscar”, BAFTA dhe “Los Premios Goya”, dhe deri tash ka prezantuar mbi 100 filma të shkurtër, që janë nominuar ose shpërblyer me çmimin “Oscar”. “Gardhi” është në garë zyrtare në festivalin, i cili përfundon të hënën.
Regjisorja e filmit, Lendita Zeqiraj, pas premierës në Kaliforni i ka thënë gazetës se filmi është vlerësuar goxha.
(Detajet mund t’i gjeni në numrin e sotëm të Kohës Ditore)

Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<974>
Title:<https://www.koha.net/kulture/100938/monoakti-jubilar-dhe-misioni-per-shpalosje-vlerash/>
Content:<
Në skenën e teatrit të qytetit të Pejës “Istref Begolli” të enjten mbrëma janë lëshuar perdet e edicionit jubilar të festivalit ndërkombëtar të monodramës “MonoAkt 2018”.
Gjatë pesë ditëve zyrtare të edicionit të dhjetë, të mbajtur në mbështetje të Komunës së Pejës dhe Ministrisë së Kulturës, Rinisë dhe Sportit, në teatrin e Pejës dhe në teatrin “Dodona” në Prishtinë janë prezantuar para publikut kosovar pesë shfaqje, në mesin e tyre një vendore dhe katër nga vende të ndryshme të botës dhe shtatë monoskripte nga studentët e rinj kosovarë të aktrimit, shkruan sot Ilir Osmanaj në Koha Ditore.
Për dallim nga edicionet paraprake, në këtë edicion ka pasur më pak shfaqje dhe festivalet nuk kanë pasur karakter konkurrues e nuk janë ndarë as çmimet për monodramën, monoskriptin, aktorin e aktoren më të mirë apo edhe çmime të tjera speciale.
Ky edicion është zhvilluar më tepër në frymë festive dhe kjo frymë është vërejtur edhe në natën përmbyllëse, në të cilën drejtori i këtij festivali Mentor Zymberaj, tregoi se të gjitha shfaqjet kanë qenë jashtë konkurrencës dhe se sivjet, siç tha ai, ka pasur vetëm cilësime të shfaqjeve pa dhënë çmime si edicionet e kaluara.
(Detajet mund t’i gjeni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<975>
Title:<https://www.koha.net/kulture/100937/qendra-ne-qender-te-vemendjes/>
Content:<
Super-romani, që lirisht mund të quhet roman i volumit të vogël (ka gjithsej 112 faqe) me titull të shkurtër e të qartë, “Centre”, (Qendra) i Philippe Sollers ma prishë për cazë terezinë. Për disa gradë ma shton temperaturën, për disa shkallë ma ngre kriterin e naivitetit tim fluturues, sikur me qorton: pa nguti në vlerësim!
Ka letërsia vepra e kryevepra që të lënë pa dy fije mendsh. Që lapsin ta ngrijnë ose ta rrëmbejnë nga dora krejt e nuk ta kthejnë kurrë më. Me veshët e mi e dëgjoj Yann Moix, një tjetër shkrimtar të madh francez, në një emision shumë të shikuar televiziv francez, tek thotë: Philippe Sollers është shkrimtari më i mirë i gjallë i letërsisë se re franceze!, shkruan sot Bajram Sefaj në Koha Ditore.
Kjo mjafton që, të nesërmen me sabah, të gjendem në FNAC (Fédération National des Auteurs et des Compositeurs), e blej dhe, me kënaqësinë më të madhe, i koptisëm leximit me pasion. Me pasion, njëmend. “Centre” sikur të ishte shkruar jo vetëm për mua, por edhe për shumë e shumë të tjerët, të njëjtit fat me timin, kur gjuhën frënge nuk e kemi gjuhë të nënës. Leximi në origjinal e ballafaqon lexuesin me një mori sikletesh, siç janë siklet pengesat në shtigjet e vrapimit!
(Detajet mund t’i gjeni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<976>
Title:<https://www.koha.net/kulture/100981/gjilani-shenon-diten-e-kultures-japoneze/>
Content:<
Me aktivitete të shumta në Gjilan është shënuar sot Dita Kulturore Japoneze.
Fillimisht, kryetari Lutfi Haziri ka pritur në zyrën e tij shefin e zyrës nga Ambasada e Japonisë në Vjenë, Mitsunori Ogasawara, më pas kanë parë nga afër ekspozitën e nxënësve të shkollës së arteve, aktivitetet sportive të arteve marciale, për të vazhduar me shfaqjen e fotografive në hollin e teatrit enkas për këtë ngjarje.
“Unë e falënderoj shumë zotëri Ogasawara për vizitën në shënim të Ditës së Kulturës Japoneze, e cila për herë të katërt organizohet në Gjilan. Në veçanti, e falënderoj qeverinë japoneze për renovimin dhe sanimin e objektit të Shkollës Fillore “Esat Berisha” në Llashticë, duke krijuar kushte shumë të mira për nxënësit”, ka thënë kryetari Haziri.
“Japonia është vend mik i yni dhe Gjilani është anëtar i Qyteteve të Paqes në Hiroshima në Japoni. Tragjeditë që kemi kaluar na bëjnë bashkë edhe në këto forume. Ne do të punojmë shumë edhe në programe të tjera me qeverinë e Japonisë në interes të qytetarëve”, ka theksuar Haziri.
Ndërkaq, shefi i zyrës nga ambasada e Japonisë në Vjenë, Mitsunori Ogasawara, ka falënderuar kryetarin Haziri për organizimin e këtyre aktiviteteve në kuadër të shënimit të Ditës Kulturore Japoneze, duke thënë vlerësuar se kjo ngjarje do të jetë gurthemel i përparimit të mëtejshëm për miqësinë e dy vendeve.
“Është kënaqësi e madhe të vij në Gjilan dhe të bashkohem me këtë ngjarje të rëndësishme me ju së bashku, si përfaqësues i Ambasadës dhe Qeverisë së Japonisë. Kjo Ditë Kulturore Japoneze në Gjilan tregon interes të fortë të popullit të Kosovës në Japoni. Shumë njerëz po ndjekin ata që kanë qenë në Japoni, mësojnë artetet marciale japoneze. Jam i bindur se ky shkëmbim kulturor do të forcojë marrëdhëniet miqësore dhe bashkëpunuese ndërmjet popullit të Kosovës dhe Japonisë’, ka thënë Ogasawara.
>
Index:<977>
Title:<https://www.koha.net/kulture/100935/produktiviteti-i-tekstit-dhe-levizshmeria-e-diskursit/>
Content:<
Metoda shkencore është formë e rëndomtë në bazë të së cilës i hulumtojmë përshtypjet, mendimet ose supozimet duke e kërkuar dëshminë e supozuar për atë ose kundër tyre, M.Coen dhe E. Nagel
Libri i pestë i shkrimtarit, studiuesit të letërsisë, eseistit dhe doktorit të shkencave në letërsi, Gëzim Aliu, ka të bëjë me romanet e Kadaresë të shkruara e të botuara gjatë kohës së diktaturës komuniste në Shqipëri dhe titullohet “Romanet e Ismail Kadaresë (1963-1990)”, me nëntitull e fokusim në dy rrafshe studimi: retorika e tekstit dhe narracioni, shkruan sot Qëndrim Morina në Koha Ditore.
Gëzimi, për letërsinë si shkencë dhe letërsinë si krijimtari, është emër i njohur për lexuesin, sidomos për romanet e tij. Ai më herët ka botuar librin studimor “Diskurset e ideve në prozën e Kadaresë” (2007), romanin “Në Klubin e të shëmtuarve”, i cili është shpërblyer me Çmimin Kombëtar si romani më i mirë i vitit 2009 nga Ministria e Kulturës e Kosovës, përmbledhjen me tregime “Libri i fundit” (2012), romanin “Katedralja pa kryq” (2014) dhe tash së fundmi romanin “Gosti në natën e parë të vjeshtës” (2017). Monografia për të cilën po flasim është shpërblyer po ashtu me Çmimin Kombëtar si studimi më i mirë i vitit 2016, po nga Ministria e Kulturës.
(Detajet mund t’i gjeni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<978>
Title:<https://www.koha.net/kulture/100934/cenimi-i-panderprere-i-kalldremit-te-prizrenit/>
Content:<
Dikur me kalldrëm kanë qenë të shtruara pothuajse të gjitha rrugët kryesore të Prizrenit. Tash e tillë ka mbetur vetëm qendra, si për të dëshmuar mjeshtërinë e të parëve. Por duket se zotësinë e tyre nuk e kanë trashëguar punëtorët e sotëm. Së paku jo ata që i ka angazhuar qeveria lokale.
Përderisa vite më parë pushteti lokal në emër të zhvillimit e modernizimit mbuloi me asfalt shumë rrugë kalldrëmi për të vazhduar kësisoj edhe pas luftës, qeveria e tanishme po ndërhyn pa autorizim në atë që i ka shpëtuar asfaltimit, shkruan sot Koha Ditore.
Autoritetet përgjegjëse për trashëgimi kulturore kanë reaguar lidhur me intervenimet e paautorizuara të Komunës së Prizrenit për rregullimin e kubëzave të kalldrëmit në Qendrën Historike të Qytetit. Madje Këshilli për Trashëgimi Kulturore i Qendrës Historike të Prizrenit ka adresuar shqetësimin për shkak të përdorimit të mjeteve të papërshtatshme për nxjerrjen dhe shtrimin e kalldrëmit në Urën e Arastës, ku sipas tyre janë thyer e copëtuar me dhjetëra gurë të kalldrëmit. Sikurse KTK-ja, lidhur me këtë çështje kanë reaguar edhe Qendra Rajonale e Trashëgimisë Kulturore e Prizrenit dhe Ministria e Kulturës.
(Detajet mund t’i gjeni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<979>
Title:<https://www.koha.net/kulture/100933/kristalet-e-pazakonta-qe-sfidojne-moden/>
Content:<
Nuk po ia dilni që modën ta bëni më personale? Mos u djersitni. Një studente e modës në Londër mund t’ju ndihmojë që të dekoroni veshjen tuaj me aksesorë kristali të krijuar nga lëngjet trupore.
Alice Potts, e diplomuar në Kolegjin Mbretëror të Artit dhe të Modës në Londër, ka shfaqur veprat e saj të pazakonshme të formuara nga djersa dhe qimet e trupit. Këta përbërës të trupit ajo i ka kthyer në kristale për t’i prezantuar në revynë e përvitshme të modës. Potts, që ka eksperimentuar me gjak, beson se materialet e stomakut që janë dhuruar nga studentët e saj kanë përfitime në ambient dhe në shëndet përtej limiteve të plastikës tradicionale dhe pambukut.
(Detajet mund t’i gjeni në numrin e sotëm të Kohës Ditore)
>
Index:<980>
Title:<https://www.koha.net/kulture/100931/ndryshimi-i-bogot-s-dhe-bashk-bisedimi-me-t-par-t-e-tri-qyteteve/>
Content:<
Pёr herё tё parё po hyja nё objektin e qendrës “Evropa” nё Prizren tё hapur nga Zyra e Bashkimit Evropian nё Kosovё dy vjet mё parё. Mendova, ndoshta arsyeja ishte se kur u ndёrtua ky objekt nuk e pashё tё harmonizuar mirё me ambientin pёrreth, se si mё rrinte rёndё nё njё prej zonave mё piktoreske tё peizazhit urban tё qytetit dhe prandaj mё ishte bezdisёs.
Sidoqoftё, m’u desh tё pyesja pёr sallёn nё “DokuKino” dhe hyra brenda. Njё sallё e mirё me rreth 150 ulёse ishte mbushur plot, shkruan sot Lorika Hisari në Koha Ditore.
Ishte ky njё aktivitet qё po pёrmbyllte njё projekt tё pёrbashkёt mes tri organizatave kulturore “DokuFest”, “Anibar” dhe “Termokiss”, tё quajtur “Hacking Urban Space” (pёr mosnjohёsit e fushёs sё kompjuterisё fjala “hacking” mund tё nёnkuptohet si ndёrhyrje e paautorizuar, dёmtim apo shfrytёzim qёllimkeq nё kёtё rast i hapёsirave urbane).
Nё kuadёr tё projektit ishte shfaqur njё seri filmash, kryesisht tё pёrqendruar nё sfidat e transformimeve urbane tё tri qyteteve mё tё mёdha tё Kosovёs: Prishtinës, Prizrenit dhe Pejës.
Atё ditё do tё shfaqej filmi “Bogotá Change” nga Andreas Dalsgaard dhe do tё mbahej njё debat pёrmbyllёs ku tё ftuar ishin z. Erion Veliaj – kryebashkiak i Tiranёs, z. Shpend Ahmeti – kryetar i Prishtinёs, z. Gazmend Muhaxheri - kryetar i Pejёs dhe z. Mytaher Haskuka – kryetar i Prizrenit.
(Detajet mund t’i gjeni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<981>
Title:<https://www.koha.net/kulture/100928/artistja-kosovare-me-zerin-e-refugjateve-ne-muzeun-londinez/>
Content:<
Valltarët shërbejnë si metaforë për popullin britanik: multiracor, multikulturor dhe progresiv. Paraqiten në pamje e gjini të ndryshme. Të gjithë të veshur neutral, punojnë së bashku dhe në këtë formë prezantojnë ndërgjegjen kolektive të popullit britanik. Me lëvizje gërshetojnë shumë mirë muzikën dhe mesazhet me audio që dëgjohen në sfond.
Shpalosen nga artistja e njohur Zena Edwards, e cila është poete dhe performuese që përmes këngës, lëvizjes dhe influencave globale të jazzit dhe hip-hopit ka krijuar një stil të vetin unik. Ka performuar nëpër festivale të ndryshme në mbarë botën me artin e saj muzikor, shkruan sot Koha Ditore.
Krejt kjo është përmbledhur në një video-performancë të realizuar nga artistja kosovare, e cila jeton në Londër, Alketa Xhafa-Mripa. E titulluar “Britain is Still Speaking”, të premten u shfaq në muzeun “Victora and Albert Museum” në Londër, një prej muzeve më të mëdhenj në botë për artet dekorative dhe dizajn, me më shumë se 2.3 milionë eksponate, i themeluar në vitin 1852 në nderim të mbretëreshës Viktoria dhe princit Albert.
(Detajet mund t’i gjeni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<982>
Title:<https://www.koha.net/kulture/100927/hija-e-skenderbeut-te-kadare-dhe-qosja/>
Content:<
Letërsia shqipe ka një zhvillim atipik. Problemi i saj nuk është vetëm shkrimi shqip që daton vonë, apo statusi religjioz e propagandistik i librave të parë (Buzuku, Budi, Bogdani), por sidomos mungesa e romanit deri në shekullin 20 dhe sidomos mungesa e romanit të mirëfilltë deri në gjysmën e dytë të shekullit 20. Tashmë është aksiomatik konstatimi se një letërsi nuk mund të konsiderohet e pjekur, po s’e pati të zhvilluar romanin.
Romanet e gjysmës së parë të shekullit të kaluar, janë romane të papjekura (herë romanca të mirëfillta, herë romane sentimentale dhe edukative), ndërsa vetëm mbas Luftës së Dytë Botërore shfaqen autorët me vetëdije të konsoliduar për zhanrin e romanit dhe, kështu, romani kthehet në dominante kulturore edhe në letërsinë shqipe, shkruan sot Ag Apolloni në Koha Ditore.
Prandaj, nuk është e rastit që dy shkrimtarët më të njohur bashkëkohorë, Ismail Kadare dhe Rexhep Qosja, suksesin më të madh e arritën me romane: Kadare me “Gjeneralin e ushtrisë së vdekur” (1963), që është romani më i njohur dhe më i përkthyer shqiptar dhe Qosja me “Vdekja më vjen prej syve të tillë” (1974), që është romani më me ndikim në letërsinë shqipe (pasi krejt proza postmoderne shqiptare zanafillën e ka te ky roman).
(Detajet mund t’i gjeni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<983>
Title:<https://www.koha.net/kulture/100921/brenda-botes-se-gjeniut-qe-ecte-para-kohe/>
Content:<
Brisku e brusha e rrojës, pasqyra jo fort e madhe që i takonin përditshmërisë së Nikola Teslës, janë midis gjësendeve që tashmë janë shndërruar në artefakte. Gjenden në anën e djathtë të Muzeut që mban emrin e njërit prej shpikësve më të mëdhenj, inxhinierit të inxhinierisë elektrike e mekanike, fizikanit që është prej shkencëtarëve më me nam në botë edhe sa i përket numrit të patentave për zbulimet që ka bërë.
Rruga “Krunska” në Beograd ka marrë nam, kur më 1955 aty u hap ky Muze. Një grupi prej nja 15 vizitorëve u është caktuar ora 14:00 për të filluar vizitën me ciceronin që shpjegon në gjuhën angleze. Pasi përfundon ajo e një grupi nxënësish filloristë nga Beogradi, u hapet rruga të huajve për të hyrë në Muze, shkruan sot Koha Ditore.
Filloristët ia kanë mësyrë Muzeut që t’i kenë më të qarta mësimet që marrin në lëndën e fizikës për shpikjet e Teslës. Kur paguhet bileta prej 500 dinarësh, ata që mbajnë ndonjë bankënotë prej 5 dinarësh, mund të shohin portretin fytyrëmprehtë, me mustaqe e flokë të krehur me një vijë midis kokës që i ndan në dysh.
(Detajet mund t’i gjeni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<984>
Title:<https://www.koha.net/kulture/100729/skenderbeu-minus-frymezim-i-veprave-te-medha-per-popujt-e-njerezimin/>
Content:<
Prishtinë, 22 qershor − Luftëtar e strateg, burrështetas e diplomat, figurë historike por edhe mit pozitiv që frymëzon vepra të mëdha për popujt e njerëzimin, është cilësuar kryeheroi i shqiptarëve. Skënderbeu në poezinë e sotme shqipe, shenjat e figurës së tij në gjuhën shqipe janë theksuar në kumtesat e prezantuara në ditën e dytë të konferencës shkencore “Gjergj Kastrioti – Skënderbeu dhe epoka e tij”, kur u analizuan edhe vepra të ndryshme të shkruara për heroin kombëtar, ashtu sikurse dhe mënyra e portretizimit të tij në periudha të ndryshme kohore.
Të ndryshme kanë qenë aspektet e studimit të ndikimit të Skënderbeut, nga studiuesit që janë dakorduar në pikën se deri më tani është shkruar e folur shumë për të. Rreth 40 studiues të fushave të ndryshme kanë referuar të enjten në Institutin Albanologjik të Prishtinës, në ditën e dytë dhe të fundit të konferencës shkencore “Gjergj Kastrioti – Skënderbeu dhe epoka e tij”, që u mbajt në kuadër të vitit që shënon 550-vjetorin e vdekjes së heroit kombëtar.
Se nuk ka poet të vjetër a të ri, klasik a bashkëkohor, të njohur apo më pak të njohur që nuk ka shkruar vargje për jetën e veprimtarinë e Skënderbeut, e ka thënë poeti e studiuesi Agim Vinca.
Vinca ka përmendur shkrimtarë të shumtë që kanë lënë krijime letrare për Skënderbeun – përfshirë Kolë Jakovën, Ernest Koliqin, Ismail Kadarenë, Azem Shkrelin e të tjerë − por vëmendje i ka dhënë edhe poeti Dritëro Agolli.
Se si ka ndryshuar portretizimi i Skënderbeut, ka qenë tema që ka zbërthyer arkeologu Naser Ferri në kumtesën me titull “Disa veçori ikonografike të paraqitjeve figurale të Skënderbeut”. “Në portrete gjatë periudhës së renesancës Skënderbeu paraqitet gjithmonë me kapelë, me ose pa dekorime me pupla dhe veshje italiane, respektivisht veneciane, për të treguar karakterin e tij laik dhe qytetar, të njeriut civil i cili ishte një lider evropian dhe udhëheqës i shtetit ‘që ndante Perandorinë Osmane nga Evropa’”, ka thënë Ferri.
Studiuesi Qemal Murati në kumtesën me titull “Shqipja dhe kujtimi për Skënderbeun – dy shenjat më kryesore të identitetit të shqiptarëve” tha se “Skënderbeu është edhe vetë gjuha shqipe”.
Sali Bashota e ka prezantuar kumtesën “Sintezë e dijeve historike për Skënderbeun - Aurel Plasari: Skënderbeu - një histori politike”, duke thënë se është fjala për një nga librat që dallohet në historiografinë shqiptare e atë botërore. Ai ka shtjelluar disa nga veçoritë e veprës së Plasarit për të arritur në një përfundim.
Profesori Idriz Metani nga Tirana ka lexuar kumtesën me titull “Vëzhgime mbi leksikun e veprës së Naim Frashërit: ‘Istori e Skenderbeut (1898)’” (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<985>
Title:<https://www.koha.net/kulture/100765/marigona-qerkezi-me-rol-debutues-si-gilda-ne-teatrin-e-operes-ne-cagliari/>
Content:<
Sopranoja Marigona Qerkezi nuk ka të ndalur me interpretimet e saja nëpër teatrot ndërkombëtar. Roli i saj i radhës debutues do të jetë Gilda në operën Rigoletto tëGiuseppe Verdi në Teatrin e Operës në Cagliari, Itali, shkruan KultPlus.
Opera Rigoletto bazohet në molodramën me tri akte “Le rois’amuse” nga VictorHugo ndërsa muzika nga kompozitori italian GiuseppeVerdi. Sopranoja Marigona Qerkezi e cila e ka bërë të ditur këtë lajm përmes një njoftimi në Facebook e ka konsideruar këtë debutim një debutim të mrekullueshëm.
“Një tjetër debutim i mrekullueshëm po më pret !!! Do të jem GILDA në operanRigoletto nga GiuseppeVerdi në Teatrin e Operas në Cagliari – Itali. Jam jashtëzakonisht e lumtur”, ka shkruar ajo. Qerkezi në këtë operë do të luajë krahas interpretuesve si Alessandro Scottoof Luzio, Devid Cecconi, LucaDall’Amico, Sarah M Punga, LeonoraSofia, EnricoRinaldo, NicolaEbau e të tjerë. Dirigjent do të jetë ElioBoncompagni ndërsa regjisor PierFrancesco Maestrini.
>
Index:<986>
Title:<https://www.koha.net/kulture/100763/qosja-e-kadare-dhe-trajtimi-i-figures-se-skenderbeut/>
Content:<
Ismail Kadare dhe Rexhep Qosja nuk e trajtojnë Skënderbeun siç është trajtuar pothuajse te të gjithë, si personazh i pranishëm, por ata e trajtojnë si personazh në mungesë apo personazh statujë, trajtim ky i cili i ka lënë mbresa studiuesit Ag Apolloni, i cili në kuadër të “Javës së Albanologjisë” solli punimin “Hija e Skënderbeut te Kadare dhe Qosja”.
Letërsia shqipe ka një zhvillim atipik, problemi i saj nuk është vetëm shkrimi shqip që daton vonë apo statusi religjioz e propagandistik i librave të parë, por sidomos mungesa e romanit deri në shek. XX dhe sidomos mungesa e romanit të mirëfilltë deri në gjysmën e dytë të shekullit XX. Por edhe romanet e gjysmës së parë të shekullit të kaluar janë romane të papjekura, herë romanca të mirëfillta, herë romane sentimentale dhe herë edukative, sqaron Apolloni duke theksuar se vetëm pas Luftës së Dytë Botërore shfaqen autorët me vetëdije të konsoliduar për zhanrin e romanit dhe kështu romani kthehet në dominant kulturor edhe në letërsinë shqipe.
Nuk është rastësi që pikërisht me roman arritën suksesin më të madh dy shkrimtarët më të njohur bashkëkohorë, Ismail Kadare dhe Rexhep Qosja, Kadare me “Gjeneralin e ushtrisë së vdekur” dhe Qosja me “Vdekja më vjen prej syve të tillë”. “Këta dy romancierë të kohës sonë tashmë janë autorë klasikë, jo në kuptimin e poetikës por të vlerës. Janë autorë të mëdhenj të cilët janë marrë edhe më figurën më të madhe të historisë shqiptare – Skënderbeun. Njëri shkruan një roman ‘Kështjella’ ndërsa tjetri një novelë ‘I ringjalluri i penduar’”, theksoi Ag Apolloni.
Sipas tij, që të dy veprat kanë pasur një pretekst kontekstual, okazional. Romani u shkrua me rastin e 500 vjetorit të vdekjes së Skënderbeut, ndërsa novela me rastin e sjelljes së statujës së Skënderbeut në Prishtinë. “Ismail Kadare njihet si autor i cili nuk eksperimenton me poetika, në veprat e tij gjithmonë qëllim ka qenë ideja jo forma. Romanet e tij janë të mbushura me referenca nga mitet antike e deri te ngjarjet aktuale politike, por nuk provojnë teknikën e kolazhit, eksperimentet funksionale, irritimin e fabulës e të tjera. Në planin formal ai lidhet fortë me zhanrin e romanit duke ruajtur elementet bazike të romanit realist që edhe sot konsiderohet model i përkryer zhanror”, tha ai duke shtuar se në këtë kuptim edhe Kadare është shumë i lidhur me esencën, shkruan KultPlus.
Sipas tij “Kështjella” ruan esencën e romanit historik dhe përvishet me elemente të tjera që e largojnë nga ai tip i romanit siç është rasti i mos paraqitjes së heroit që edhe në mungesë është më i dukshëm se të tjerët. “Romani i Kadaresë nuk i qëndron besnik një poetike por e mbron zhanrin, krejt të kundërtën e bën Qosja i cili i qëndron besnik poetikës por e tradhton zhanrin. Ky konstatim nuk ka lidhje me aksiologjinë por vetëm me tipologjinë”, tha ai. “I ringjalluri i penduar” nis me një lutje për ringjalljen e Skënderbeut dhe gjithë pjesa tjetër e saj përshkruan itinerarin e të ringjallurit. Fillimi i saj shkon kah gjeneza e letërsisë fantastike, mesi artikulohet si satirë, fundi shfaqet si revoltë e trefishtë e heroit, narratorit dhe e autorit.
“Këtu autori e nxjerrë heroin nga e kaluara për ta sulmuar të tashmen, pra ai pozicionohet në krahun e heroit dhe i sulmon të tjerët rreth tij”, theksoi Apolloni duke shtuar se ironia që lexohet në mes të rreshtave të novelës qëndron në faktin se nuk dihet nëse prurja e Skënderbeut në Prishtinë bëhet në shenjë nderimi për heroin apo me qëllime të përfitimeve të organizatorëve. Leximet e kumtesave në kuadër të “Javës së Albanologjisë” përfunduan sot duke shënuar kështu edhe mbylljen e edicionit të nëntë të ngjarjes letrare.
>
Index:<987>
Title:<https://www.koha.net/kulture/100706/cirku-fluturues-ne-karlovy-vary-garon-per-100-mije-euro/>
Content:<
Prishtinë, 22 qershor – Projekti i komedisë së zezë për rrugëtimin e një grupi aktorësh që në mënyrë ilegale ia mësyjnë Shqipërisë duke rrezikuar që ilegalisht ta kalojnë kufirin në kohën kur lufta në Kosovë veç sa nuk kishte shpërthyer, ka një shans që të marrë fonde shtesë për t’u finalizuar.
“Cirku fluturues”, nën regji të Fatos Berishës, është përzgjedhur që të jetë pjesë e seksionit të filmave në fazën përfundimtare, “Work in Progress”, të Festivalit të njohur Ndërkombëtar të Filmit në Karlovy Vary të Çekisë. Është në mesin e 11 projekteve të tjera filmike nga tërë bota dhe garon për të marrë çmimin prej 100 mijë eurosh. “Cirku...” qe financuar nga Qendra Kinematografike e Kosovës me 150 mijë euro me konkursin e vitit 2016 e xhirimet i ka nisur tek në prill të këtij viti.
“Projektet e përzgjedhura në këtë garë do të prezantohen para jurisë profesionale dhe një publiku të gjerë profesionistësh nga mbarë bota, duke u futur njëherësh në garë për çmimin kryesor prej 100 mijë eurosh në shërbime të postproduksionit”, shkruhet në komunikatën për media të QKK-së, e cila e ka financuar këtë projekt bashkë me Qendrën Kombëtare Kinematografike e Shqipërisë dhe Bashkinë e Tiranës, ndërsa kooproducent i projektit është edhe shtëpia filmike “Ikonë Studio” nga Kosova. Grupin e aktorëve të “Cirkut...” e përbëjnë Armend Smajli, Tristan Halilaj, Shpëtim Selmani dhe Afrim Muçaj, “të cilët nisen për të marrë pjesë në Festivalin e Teatrit në Tiranë me shfaqjen e tyre, duke marrë përsipër rrezikun e kalimit të kufirit në mënyrë ilegale në një kohë të rrezikshme pak para luftës së Kosovës” (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<988>
Title:<https://www.koha.net/kulture/100744/filmi-gardhi-shfaqet-premiere-ne-palm-springs-te-shba-se/>
Content:<
Nën regjinë e Lendita Zeqirajt dhe me prezencën e aktorëve Arti Lokaj, Ilire Vinca e Rozafë Çelaj, filmi “Gardhi” sot pati premierën botërore në festivalin e njohur të Palm Springs’it.
‘Palm Springs International Short Film Festival’ është një ndër festivalet më të rëndësishme botërore, ku sjellë emrat të suksesshëm të regjisorëve të rinj.
Shumë e lumtur me këtë premiere ishte regjisorja Zeqiri, e cila para publikut solli rrëfimin e saj rreth realizimit të këtij projekti filmik, ku nuk munguan pyetjet rreth filmit e sidomos për kastin e aktorëve të mrekullueshëm.
‘Gardhi’ është prodhim i shtëpisë filmike “N’art” i mbështetur nga Qendra Kinematografike e Kosovës.

>
Index:<989>
Title:<https://www.koha.net/kulture/100705/moti-me-shi-zbeh-festen-e-muzikes/>
Content:<
Prishtinë, 22 qershor – Moti me shi ka zbehur ngjarjen që organizohet për ardhjen e verës. Tash e 37 vjet, 21 qershori kremtohet me muzikë në shumë shtete të botës.
Njihet si “Festa e muzikës” e në Kosovë organizohet që nga viti 2000, ndërsa katër vjet më parë, Komuna e Prishtinës iu bashkëngjit Ambasadës së Francës në Kosovë. Këtë vit, skena u vendos në sheshin “Zahir Pajaziti” dhe ishte e paraparë që koncertet të nisnin në orën 17:00. Por për shkak të reshjeve të shiut, koncertet për fëmijë dhe ai me vallëzim u anuluan.
Të enjten, në skenë të parët u ngjitën dy muzikantë të rinj, Genti Sheholli në vokal dhe kitarë dhe këngëtarja Frontina Krasniqi, teksa sollën hite të njohura botërore e vendore. Pas tyre në skenë u ngjit Elsa Hyseni, e cila këndoi në frëngjisht. Në repertor ajo përfshiu këngë të këngëtareve të njohur si Edith Piaf e Stromae. Krejt në fund në skenë u ngjit Dren Abazi dhe “Zig-Zag Orchestra” (gjerësisht, sot në “Kohën Ditore”).

Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<990>
Title:<https://www.koha.net/kulture/100719/nis-restaurimi-i-shtepise-se-vellezerve-frasheri-ne-permet/>
Content:<
Tiranë, 22 qershor – Nis puna për restaurimin e shtëpisë së vëllezërve Frashëri, në Përmet. Kjo banesë është monument kulture i kategorisë së parë.
MIRËMËNGJES, dhe me fillimin e punimeve për rimëkëmbjen muzeale të Shtëpisë së vëllezërve Frashëri dhe gjallërimin e një rajoni zemrek të historisë sonë kombëtare, ju uroj një ditë të bukur”, shkruan kryeministri Edi Rama në facebook.
Projekti i hartuar nga specialistët e Institutit të Monumenteve të Kulturës, synon t’i rikthejë shkëlqimin e munguar kësaj pasurie të trashëgimisë sonë kulturore, nëpërmjet restaurimit të elementëve konstruktivë dhe arkitektonikë të objektit, restaurimin e ekspozitorëve dhe vitrinave, si dhe ndërhyrjeve rehabilituese në sistemimet përreth banesës.
Gjithashtu, terreni përreth banesës, brenda rrethimit, do t’i nënshtrohet ndërhyrjeve rehabilituese të përgjithshme. Në shumë nga dhomat e ekspozimit ruhen ekspozitorët dhe stendat e projektuara gjatë kohës kur banesa u rikonceptua si shtëpi-muze.
Kjo shtëpi muze në vitin 1974 është ndërtuar mbi rrënojat e banesës së vjetër të shkatërruar. Ajo u rikonceptua si një përmbledhje e historikut të zonës, e veprimtarisë së tre rilindasve dhe është pjesë e rëndësishme e trashëgimisë kombëtare.
Me ringritjen e saj është bërë përpjekje për ruajtjen e origjinalitetit të volumit fillestar, duke shtuar elemente të rinj si ndërkate e tavane druri dhe oxhakët nëpër dhoma.
Disa nga dhomat e kësaj shtëpie-muze pasqyrojnë mënyrën e jetesës së kohës, duke mbledhur orendi të vjetra edhe nga banorët e zonës. Interesi për këtë banesë duket se është jo i pakët, për vetë rëndësinë dhe historinë që ajo ka.
Shtëpia-muze gëzon në fondin e saj libra e dorëshkrime të vëllezërve Frashëri, ku mund të veçojmë disa botime origjinale të Sami Frashërit.

 

>
Index:<991>
Title:<https://www.koha.net/kulture/100717/rindertimi-i-xhamise-ne-kalane-e-prizrenit-synohet-edhe-me-gjyq/>
Content:<
Këshilli i Bashkësisë Islame në Prizren nëpërmjet Gjykatës është duke kërkuar që të anulohet vendimi i institucioneve të trashëgimisë kulturore në bazë të të cilit është refuzuar kërkesa për ta rindërtuar xhaminë në Kalanë e qytetit. Anulimin e vendimit të korrikut të vitit të kaluar, i nxjerrë nga Instituti i Kosovës për Mbrojtjen e Monumenteve, Këshilli është duke e kërkuar nga Gjykata Themelore në Prishtinë.
Këshilli i Bashkësisë Islame ka paditur Ministrinë e Kulturës dhe IKMM-në. Në një aktvendim të nxjerrë nga Gjykata në ditën e 12-të të këtij muaji, MKRS-ja dhe IKMM-ja detyrohen që brenda 30 ditësh t’i japin Gjykatës përgjigje për padinë, si dhe t’ia bashkëngjisin të gjitha shkresat e lëndës. Sipas pikës II të aktvendimit, të paditurit duhet të deklarohen nëse e pranojnë apo e kontestojnë padinë.
Padia e Këshillit të Bashkësisë Islame në Prizren bazohet në tri pika. Shkeljet thelbësore të rregullave të procedurës administrative, vërtetimi i gabuar dhe jo i plotë i gjendjes faktike dhe zbatimi i gabuar i së drejtës materiale, janë arsyet që sipas KBI-së, vendimi i IKMM-së duhet të anulohet.
Në korrik të vitit të kaluar Instituti i Kosovës për Mbrojtjen e Monumenteve kishte refuzuar kërkesën, përkatësisht projektin e paraqitur nga Këshilli i Bashkësisë Islame të Prizrenit për rindërtimin e xhamisë në Kala. Në arsyetimin e këtij vendimi është shkruar se kërkesa e parashtruar për rikonstruimin e xhamisë, për aq sa është punuar dhe prezantuar para IKMM-së, nuk i përmbush kërkesat e legjislacionit vendor e as parimet themelore të kartave dhe të konventave ndërkombëtare, dhe për këtë edhe është refuzuar, meqë në të kundërtën dhënia e pëlqimit do të nënkuptonte shkelje të Ligjit për trashëgiminë kulturore (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<992>
Title:<https://www.koha.net/kulture/100704/aktori-fisnik-ademi-kryeson-keshillin-drejtues-te-teatrit-kombetar/>
Content:<
Prishtinë, 22 qershor – Aktori Fisnik Ademi është kryetari i radhës i Këshilli Drejtues të Teatrit Kombëtar të Kosovës. Ai është zgjedhur në mbledhjen e mbajtur të enjten. Anëtarët Shkëlqim Millaku, Jahja Shehu, Valon Kashtanjeva e Ismet Azemi e kanë zgjedhur Ademin në këtë pozitë tri javë pas dorëheqjes së regjisores Burbuqe Berisha.
Kësisoj, Këshilli vazhdon të ketë përbërje prej gjashtë vetash, pasi ministri i Kulturës, Kujtim Gashi, ende nuk e ka emëruar një tjetër anëtar pas dorëheqjes së Berishës, e cila, siç ka thënë të mërkurën, këtë e ka bërë pas presionit të Agjencisë Kundër Korrupsionit.
Aktori Fisnik Ademi ka thënë se TKK-ja do të vazhdojë të zbatojë repertorin e aprovuar për këtë vit. Ka thënë se deri më tash kanë pasur projekte të suksesshme (më shumë, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<993>
Title:<https://www.koha.net/kulture/100644/25-qershori-afati-i-fundit-per-aplikim-ne-shkollen-verore-si-shkolle-2018/>
Content:<
Në emisionin Express në KTV kemi diskutuar për shkollën verore "Si Shkollë 2018", të organizuar nga Stacion Qendra për Art Bashkëkohorë në bashkëpunim me Kino Armata.
Të ftuar në studio ishin, Albert Heta dhe Donjeta Murataj.

>
Index:<994>
Title:<https://www.koha.net/kulture/100643/festivali-monoakt-perfundon-sonte/>
Content:<
Festivali ndërkombëtar i monodramës “MonoAkt” që po mbahet në Pejë përfundon sonte, transmeton emisioni Express në KTV.
Gazetari Kreshnik Bekteshi e realizoi një lidhje të drejtpërdrejtë nga Peja, me ç’rast solli detaje nga përmbyllja e festivalit.

>
Index:<995>
Title:<https://www.koha.net/kulture/100635/gkk-ja-mbeshtet-te-rinjte-permes-programit-te-edukimit/>
Content:<
Përmes celularëve ata kanë shkrepur disa fotografi, të cilat i kanë shfaqur në ekspozitën kolektive që është organizuar nga programi i edukimit të Galerisë Kombëtare të Kosovës.
Ndërtesat urbane të qytetit të Prishtinës, semaforët, veturat, lojërat e fëmijëve dhe pëllumbat e dashuruar ishin subjektet e fotografive të pjesëmarrësve të kësaj punëtorie, transmeton emisioni Express në KTV.
Nxënësit e këtij projekti, nëpërmjet ligjëratave, kanë marrë njohuri rreth teknikave bazë të fotografisë dhe estetikës. Pjesë e projektit, “Laboratori i kreativitetit”, kanë qenë gjithsej katërmbëdhjetë të rinj.

>
Index:<996>
Title:<https://www.koha.net/kulture/100578/shenjtorja-jone-nene-tereza-lutu-per-shqiptaret/>
Content:<
Murgeshat shqiptare ishin shumë të respektuara në shoqërinë shqiptare. Ato ishin rëndi më i nderuar i gjinisë femërore. Ishin të dalluara për kodin e tyre moral dhe për uniformën shumë serioze. Murgeshat ishin të qeta dhe punonin si bleta natë e ditë. Familjet që dërgonin bijat e veta në këto misione ishin shumë të nderuara. Ato që bënin shërbime në qytete shumë herë punonin nëpër spitale.
Për murgeshën tonë të famshme Nënën Tereze kisha dëgjuar nga murgeshat shqiptare të Malësisë dhe Kosovës, shkruan Gjekë Gjonlekaj, ish gazetar i |Zërit të Amerikës”, aktualisht botues në New York. Ato flisnin me shumë dashuri e respekt për Nënën tonë të Madhe, siç këndoi më vonë Shkurte Fejza. Murgeshat shqiptare kishin dëgjuar shumë për Nënën tonë të famshme nga meshtarët dhe murgeshat kroate. Pavarësisht se Nëna Tereze ishte bërë e njohur botërisht në vitet 60’ informacionet komuniste e kombeve të ndryshme të Jugosllavisë nuk i kishin dhënë ndonjë rëndësi misionit të saj bamirës. Natyrisht se përkatësia e saj kombëtare mund të kishte qenë një pengesë që ajo të mos bëhej e njohur në Kosovë dhe në trevat tjera shqiptare në ish-Jugosllavi.
Në vitet e ’60-ta dhe ’70-ta për Nënën Tereze kishin shkruar gazetat dhe revistat më të mëdha amerikane dhe botërore. Pastaj ishin transmetuar dokumentare në kanale të mëdha televizive evropiane dhe amerikane. Ishte pritur e nderuar nga papët e Romës dhe shumë personalitete botërore. Megjithatë propaganda jugosllave qëndronte në heshtje për misionin dhe sukseset e saj. Ata filluan të merren më seriozisht me Nënën Tereze vetëm në fund të vitit 1979 kur fitoi Çmimin Nobel për Paqe. Meshtari i njohur shqiptar Dom. Lush Gjergji kishte bërë më shumë se kushdo tjetër për njohjen e saj në Kosovë dhe viset tjera shqiptare në ish Jugosllavi. Në rininë time të hershme unë kisha fare pak njohuri për veprimtarinë e saj. Në vitet e ’70-ta këtu në Shtetet e Bashkuara shqiptarët nuk kishim pothuajse asnjë personalitet të përmasave ndërkombëtare përveç Nënës Tereze dhe aktorit John Belushi. Për fatkeqësinë tonë ky i fundit, yll i shkëlqyer i artit amerikan, u shua papritmas në mars të vitit 1982. Mbetëm vetëm me Nënën Tereze. Tërë jetën prej ditës së parë që kisha dëgjuar e lexuar për murgeshën tonë shqiptare nuk e dijë pse por me ishte ngulur në zemër deshira për ta takuar. Shumë herë të huajt shkruanin se Nëna Tereze ishte jugosllave. Këtë gabim e kishin bërë edhe disa politikanë të njohur të Evropës dhe Amerikës. Bile Presidenti Ronald Reagan me 20 qershor 1985, që i kishte dhënë Medaljen e Lirisë në Shtëpi të Bardhë e kishte quajtur "Bijë jugosllave" (Yugoslavian daughter). Kjo kishte qenë fyerje për kombin tonë në përgjithësi dhe për shqiptarët e Amerikës në veçanti. Unë isha kurioz për takimin me Nënën Tereze dhe për mundesinë e bisedës me të në gjuhën shqipe. Ky kuriozitet më kishte lindur nga një thënje e Martin Camaj: "Pse Shën Jeronimi nuk kishte lënë të shkruara tri katër fjali ilirisht. Merre me mend thoshte Martini sa kishin ndihmuar ato fjali për tezën e burimit të gjuhës shqipe nga ilirishtja. Ato fjali ilirisht mbase mund të kishin qenë çelësi i gjuhëtarëve shqiptarë dhe të huaj për lidhjen e këtyre dy gjuhëve".Edhe fjalët e Eqrem Çabeut: "Aty ku i thonë bukës bukë, e ujit ujë" kishin qenë për mua si një formulë pagëzimi. Kisha vendosur që në takimin e parë do t&#39;i lutesha me shumë sinqeritet dhe butësi për mundësinë e bisedës ose intervistës në gjuhën shqipe. Kisha dyshime se në rrëmujën e shekujve të ardhshëm do të sajohen trillime për origjinën e saj kombëtare, kështu që fjalët e saj në gjuhën shqipe do të ishin dëshmi e gjallë që kjo ishte bijë e kombit tonë. Më shkonte ndër mend sikur të kishim sot zërin origjinal të Skënderbeut. Ky kishte qenë motivimi im për fjalët e Nënës Tereze në gjuhën shqipe.
Në mesin e qershorit 1988 isha korrepondent i Zërit të Amerikës në New York. Zyra e ‘Zërit të Amerikës’ është sot e kësaj dite në Federal Plaza. Korrespondenti amerikan i Zërit të Amerikës në Kombet e Bashkuara Michael Dune më bëri telefon atë ditë më 13 qershor 1988 që ishte edhe Dita e Shna Nout dhe më njoftoi se atë ditë Nënë Tereza ishte në Kombet e Bashkuara dhe pas takimit me Seretarin e kësaj Organizate Javier Perez De Cuellar do të mbante një konferencë për gazetarët. Une e kisha porositur disa herë në të kaluarën që të më njoftonte për vizitën e saj në OKB. Vajtja ime atë ditë ishte shumë e vështirë për shkak të disa normave burokratike. Në dhomën e Konferencës për gazetarët në OKB ishin ulur shumica e korrespondenteve. Pas pak hyri Nëna Tereze me një përfaqësues të lartë diplomatik amerikan. Unë iu luta diplomatit amerikan të më jepte mundësinë për të bërë një pyetje dhe shtova se isha korrespondent i Zërit të Amerikës në gjuhën shqipe. Ai e priti mirë kërkesën time, vazhdo tha ai (go ahead). Vura re se Nëna Tereze u gëzua kur mori vesh se isha shqiptar. Nuk bëri asnjë koment por u duk qartas në fytyrën e saj një buzëqeshje. Pyetja ime ishte: "Nënë Tereze, ju keni vizituar shumë vende komuniste në Lindje, siç ishte Bashkimi Sovjetik, Vietnami dhe Kina, pastaj Kuba. Çka mendoni për mundësinë e një vizite në Shqipëri në atdheun e të parëve tuaj? Gazetarët qeshën pothuajse të gjithë njëzëri lidhur me pyetjen time hipotetike siç e cilësoi njëri nga ata. Ajo nuk bëri asnjë koment për komentet e tyre. Nëna Tereza tha:" Disa herë kam bërë përpjekje për të shkuar Shqipëri, por nuk më kanë lejuar. Lus Zotin që një ditë do të ma plotësojnë këtë deshirë: "Unë dua ta vizitoj Shqipërinë"(I love to visit Albania). Pasi mbaroi konferenca më bëri me dorë për t&#39;u ulur pranë saj dhe biseduam vëllazërisht për punë personale dhe për shqiptarët e New Yorkut. Në fund të bisedës iu luta për mundësinë e takimit me shqiptarët e këtij qyteti. Ajo tha: "Jo nesër, jo pasnesër, por një ditë tjetër. Më dha telefonin e zyrës dhe mu lut që t&#39;i bëja telefon mundësisht pas mesnatës, duke ma shpjeguar se kishte disa takime me autoritetet e qytetit dhe më vonë do të shkonte për vizita në dy spitale. Pak pas mesnate e thirra në telefon dhe pyeta a mund të flas me Nënën Tereze? " Ajo tha: "Unë jam Nëna Tereze". Kërkova falje që thirra tepër vonë, por kjo thirrje kishte qënë porosia e saj. Jo jo tha: "Mos u shqetëso se Unë nuk fle vetëm dy ose tri orë në natë". E pyeta për mundësinë e takimit me shqiptarët? Ajo tha pasnesër në ora 7 të mëngjezit si zakonisht do të shkojmë në kishën Shën Ritas në East 145 street dhe pas meshës mund të bisedojmë me shqiptarët e këtij Komuniteti. Të nesërmen gjithë ditën bëra thirrje shqiptarëve nga zyra ime e Zërit të Amerikës për takimin me Nënën Tereze. U bëra telefon edhe dy klerikëve shqiptarë: Dom Rrok Mirëditës dhe Dom.Pjetër Popaj. Ata bashkëmeshuan atë ditë me meshtarët amerikanë. Pas meshës në oborrin e asaj kishe shqiptarët biseduan dhe u fotografuan me Nënën Tereze. Ndërkohë të gjithë së bashu mblodhëm nja 10.000 (dhjet mijë dollarë) për të varfërit e saj, dhe ia dorëzova Motrës Nirmala. Nëna Tereze u gëzua shumë për dhuratën tonë dhe shtoi: &#39;E dijë që shqiptarët janë bujarë, por nuk e kisha menduar kurrë se janë kaq bujarë". Motra Nirmala tha shpresoj që nuk ke bërë fushatë për këtë kontribut sepse ne e kemi të ndaluar fushatën për kontribute financiare. Nuk bëra asnjë koment për këtë çështje. Nëna Tereze u gëzua për këtë kontribut, ngase ishte nga vëllazërit e saj shqiptarë. Në atë moment iu luta për një bisedë ose intervistë në gjuhën shqipe?Ajo tha nuk kishte folur shqip për pothuajse 60&#39; vjet dhe e kishte shumë të vështirë. Por tha, prit pak. U mendua nja 30 sekonda dhe filloi: "Unë lutem për Ju, Zoti kjoft me Ju". Pas pak filloi uratën e mirënjohur shqiptare "Puna e Pendimit”.
Puna e pendimit
O Zoti em
Po më vjen keq
Me gjithë zemër
Për gjithë mëkate
Që kam ba
kam bjerrë parisin
kam meritua ferrin
por ma fort se të kam fye ty
O e mira e pamarueme
Që kaq fort më ke dasht
Mëshirë o Zot
Më fal o Zot
Po të jap fjalën
Me nimë tande
S&#39;kam me të fye ma kurrë.
E tha këtë uratë pa asnjë vështirësi. Të gjitha këto i regjistrova dhe një ditë më vonë u transmetuan në Zërin e Amerikës.
Pas dy-tri ditësh mora një letër falënderimi që e ruaj me shumë dashuri tash 30 vjet.
E dashur Ndërmarrja Gjonlekaj
Lavdi Jezusit Shpëtimtarit tonë të Kryqëzuar dhe të Ringjallur. Faleminderit për dhuratën tuaj për Jezusin, i cili jeton me të varfërit e të varfërve. Lutja ime për ju është që ju të ruani në zemrat tuaja gëzimin e dashurisë për Krishtin.Ndani këtë gëzim me gjithë ata që i takoni. Ju lutem, që të mbani ne lutje mua dhe motrat e mia, dhe gjithë të varfërit që ne u shërbejmë.
Zoti u bekoftë.
Nëna Tereze shkruante dhe poezi, ne këtë rast nën fotografinë e saj shkruajti këto vargje:
Çdo punë dashurie, e bëre me zëmër te plotë, gjithmonë sjell njerëzit më afër të Madhit Zot
Fotografia e madhe e shqiptarëve me Nënë Terezen pas meshës është sot në Muzeun e saj Tiranë. Në atë fotografi shihen shumica e shqiptaro-amerikanëve që morën pjesë në meshë dhe takim. Kjo është fotografi historike. Nëna Tereze ishte pritur me nderime në mesin e viteve 70&#39; në Kishën Katolike Shqiptare "Zoja e Këshillit të Mirë". Meshën dhe pritjen për Nënën Tereze i kishin organizuar Dom Zef Oroshi dhe Dom Rrok Mirdita. Kishin marrë pjesë disa autoritete fetare midis tyre edhe At. Arthur Liolini nga Bostoni. Nënë Tereza kishte vizituar edhe Komunitetin e Detroitit dhe ishte pritur mirë në atë qytetet. Por nderën më të madhe ia kishte bërë Rrustem Kupi, djali i Abaz Kupit, sepse i kishte siguruar udhëtimin pa pagesë (gratis) në ndërmarrjen e fluturimeve ajrore PAN-AM më vonë UNITED kudo në botë, bile në klasin e parë. Rrustem Kupi kishte qenë njëri prej drejtorëve ekzekutiv i kësaj ndërmarrje ajrore amerikane. Thëni e saj në Oslo atë ditë që kishte marrë Çmimin Nobel për Paqe: se " me gjak jam shqiptare" ( by blood I&#39;m Albanian) e bëri të dashur për popullin shqiptar përgjithmonë.
Ç&#39;prej 15 qershorit të vitit 1988 e deri atë ditë që u largua nga kjo jetë më 5 shtator 1997, kisha mbajtur lidhje telefonike, takime dhe korrespondenca, por jo aq shumë sepse Nëna Tereze ishte tepër e zënë. Ajo ishte super korrekte mbase njeriu më korrekt që kisha parë ose dëgjuar në jetë kur është fjala për saktësi dhe përgjegjësi. Ajo të falënderonte me shkrim edhe për dhuratën më të vogël. Në një rast më kishte falënderuar nga India për një fotografi të saj që ishte botuar në gazetën shqiptaro-amerkane "Ilyria". Për korrespondencën e saj prej dhjetëra mijëra letrash nuk kishte sekretare. Ajo vet i shkruante të gjitha. E bënte këtë për të treguar respektin dhe përzemërsinë e saj. Letrat e saj ishin si letrat e Shën Palit. Ishin ungjillore me një frymë gëzimi, bekimi e optimizmi. Në një rast më shkruante se lutet për mua dhe për qëllimet e mia (I pray for you and your intentions). Shume herë në vështirësitë e jetës dhe rrëmujat e ndryshme i lutesha në vetmi "O Nënë Tereze lutu për ne". Pavarësisht se emri Tereze tani në këtë kohë nuk është modern, për dashurinë e saj u kisha dhënë emrin e Nënës Tereze tri vajzave të lindura në familjen time. Bile edhe vajzës sime i kisha dhënë emërin Tereze. Për mrekulli të tri këto vajza kanë pas fatin e mirë. Në vitin 2010 i kisha dërguar meshtarit përgjegjës për shenjtërimin e saj. Dom. Brian Kolodiejchuk një ese prej 10 faqesh në mbështetje të shenjtërimit të saj. E bëra këtë pasi që njerëzit kishin dërguar dhjetëra mijëra faqe në përkrahje të shenjtërimit. Desha që të jem dëshmitar i kësaj kauze të shejtë. Në atë shkrim e kisha lidhur me emrin e saj me shpëtimin e popullit shqiptarë të Kosovës në fund të viteve 90&#39;. Bile i kisha dërguar edhe lutjet e uratën e saj në gjuhën shqipe "Puna e Pendimit". Ai e kishte dëgjuar dhe më kishte dërguar një letër falënderimi ku mes tjerash thoshte se kjo do të ruhet në arkivat e Vatikanit atje ku ruhet i gjithë dokumentacioni për shejtërimin e saj.
Më 13 të këtij muaji pikërisht Ditën e Shna Nout u bënë 30 vjet qysh se e kisha takuar për herë të parë në Organizatën më të madhe diplomatike të botës, shkruan Gjonlekaj. Sekretari i kësaj Organizate e kishte krahasuar Nënën Tereze me Organizatën e Kombeve të Bashkuara. Atë ditë isha ndjerë si njeriu më i lumtur dhe i nderuar në botë. Me 13 të këtij muaji u mbushën 10.850 ditë (dhjetë mijë e tetëqind e pesëdhjetë ditë) qysh se isha takuar për herë të parë me këtë titane të mirësisë njerëzore dhe asnjë ditë nuk e kisha kaluar pa menduar për mirësitë dhe mrekullitë e saj. Mijëvjecari i tretë dhe shekulli 21 filluan me emrin e kësaj hyjneshe shqiptare. Lajmin për largimin e saj nga kjo jetë e kisha pritur me lot,ashtu siç e kisha pritur edhe për nënën time. Për dashurinë dhe respektin që kisha gëzuar për këtë shenjtëreshë shqiptare, vendosa të marr pjesë në varrimin e saj në Kalkutë me 13 Shtator 1997. Nëna Tereze ishte krijesa më e përsosur ne historinë njerëzore. Ajo për mua ishte dhe është dritë e diell, është besë e shpresë dhe nuk kalon asnjë ditë pa thënë: NËNË TEREZE LUTU PËR NE!


>
Index:<997>
Title:<https://www.koha.net/kulture/100552/sivjet-nhardh-fest-me-pamje-kah-vneshtat/>
Content:<
Inspiruar nga tog-fjalëshi &#39;Me pamje nga deti&#39;, Hardh Fest 2018 këtë vit organizohet nën sloganin "Me pamje kah vneshtat", më datë 7,8, dhe 9 shtator në Konak të Rahovecit, njofotn kumtesa, transmeton Koha.net.
Turistët do të kenë mundësi të kënaqen me pamjet që ofron qyteti i Rahovecit bashkë me plantacionet e vreshtave, që ndryshe ky vend cilësohet nga turistët ndërkombëtar edhe si Toskana e Kosovës. Jeta në Hardh Camp, panairi i verës, garat në shtrydhjen e rrushit, netët me muzikë, plot shoqëri dhe një gotë verë rreth kazanit të rakisë dhe zjarrit, e më pas momentet e këndshme të mëngjesit, janë eksperienca e plotë e shpirtit dhe jetës se Hardh Festit.
Me sloganin “Me pamje kah vneshtat” festivali “Hardh Fest” këtë vit do të sjellë shumë risi dhe atraksione vreshtare, verëtare, turistike dhe kulturore.
Festivali organizohet nën patronatin e kryetarit të komunës së Rahovecit, z. Smajl Latifi si dhe në përkrahje të Ministrisë së Bujqësisë, Pylltarisë dhe Zhvillimit Rural dhe Ministrisë së Kulturës, Rinisë dhe Sportit dhe sponsorëve të festivalit
Festa e Vjeljes së Rrushit, “Hardh Fest”, edicionin e kaluar shënoi një sukses të madh, ku numri i pjesëmarrësve arriti mbi 50 mijë vizitorë nga mbarë bota.
>
Index:<998>
Title:<https://www.koha.net/kulture/100548/nobelisti-ferid-murad-tregon-sfidat-per-cmimin-nobel/>
Content:<
Ferid Murad (i lindur më 14 shtator 1936) është mjek dhe farmacist me famë botërore, i cili fitoi Çmimin Nobel për fiziologji dhe mjekësi në vitin 1998.
Origjina e tij është nga Llakavica e Gostivarit, pikërisht për këtë edhe Spitali i përgjithshëm i Gostivarit mbart emrin e tij. Ai është qytetar nderi i komunës së Çairit në Shkup, si dhe mjek nderi i shkencës në Universitetin Shtetëror të Tetovës. Autor i disa punimeve shkencore në fushën e farmakologjisë klinike. Nobelisti i dytë shqiptar me prejardhje nga fshati Llakavicë e Gostivarit, ka folur për portalin panacea.mk.
Ferid Murad nuk është vetëm emri i Spitalit të Përgjithshëm të Gostivarit. Ferid Murad nuk është vetëm fituesi i Çmimit Nobel për fiziologji dhe mjekësi që nga viti 1998. Ferid Murad është emri i mjekut, farmacisti, shkencëtarit me famë botërore… Njeriu biografia e të cilit nëse do të vendosej në ekran do të fitonte çmimin e filmit Oscar. I buzëqeshur, në humor të mirë me plot anekdota dhe histori nga biografia e tij. Kaq i madh, por kaq i thjeshtë. Përmes buzëqeshjes zbuloi se nuk dëshironte të fliste shumë për “forcën e shtatë”, sepse rrallë i vini të përgatitur dhe me detyrat e shtëpisë, por “frika” u zhduk shpejt dhe historia u nis nga rrënjët, nga toka e babait të tij…
-Në fillim të bisedës sonë, do të doja t’ju pyesja se si ndiheni në Maqedoni, në vendin e rrënjëve tuaja, duke pasur parasysh se përmendët se vetëm pak herë keni pasur mundësi që të vinit këtu?
Ferid Murad: Për herë të parë kam ardhur këtu në vitin 1999 dhe mendoj se ky është udhëtimi im i pestë në Maqedoni. Erdha ta njoftoj Maqedoninë, babai im është nga Maqedonia. Është me të vërtetë bukur të vish këtu dhe të shikosh vendin e origjinës së tij. Kur erdha këtu, mësova se kam shumë të afërm në Maqedoni, shumica në Llakavicë, por edhe ata si unë janë zhvendosur në vende të tjera.
-Ju jeni fituesi i Çmimit Nobel, por më duhet të theksoj se duke lexuar për biografinë tuaj, për një moment mendova se, nëse do të inçizohek një film mbi jetën dhe origjinën e juaj… ndoshta do të mund të fitoni edhe një Oskar…
Ferid Murad: Ha, ha, ha… Për mua tashmë ka dy filma. Bëhet fjalë për filma të shkurtër. Njërin e bëra në vitin 1999 pasi mora Çmimin Nobel. Bëhet fjalë për filmin që zgjat dhjetë – njëmbëdhjetë minuta dhe është për fëmijë dhe i dedikohet pikërisht Çmimit Nobel dhe oksidit të azotit. Filmi mund të shihet në versionin elektronik në Muzeun e Nobelit, i cili përmban të dhëna për të gjithë fituesit. Ka një video tjetër të cilën e kanë bërë shqiptarët, dhe i referohet trashëgimisë time, origjinës. E kam parë, kam një kopje në zyrën time, por nuk mendoj se është në dispozicion për publikun.
-Çdo fëmijë ka ëndërr ose ëndrron se çfarë do të bëhet kur të rritet, ndërsa ëndrra juaj a ishte mjekësia dhe a e kishit menduar ndonjëherë se do të ishit fitues i Çmimit prestigjioz Nobel?
Ferid Murad: Që kur isha 10 ose 12 vjeç, e dija se do të bëhesha mjek. Ishte qëllimi im – të bëhesha mjek. Dhe me të vërtetë planifikova. E doja shkencën, kënaqesha në të. Lëndët e mia të preferuara ishin matematika, kimia, biologjia, fizika… kur arrita në universitet, fillova të mendoj për mundësitë dhe hulumtimet, ndoshta një kombinim i hulumtimeve dhe mjekësisë klinike, as që dija për Çmimin Nobel. Ishte kështu derisa kuptova se ndoshta në duar kisha kandidat për çmimin Nobel dhe se një ditë do ta fitoja. Ky mendim më duket, se lindi diku në vitin 1962 dhe kisha të drejtë, e fitova çmimin Nobel.
-Përveç lidhjeve familjare me Maqedoninë, a keni edhe lidhje profesionale, a ka kërkuar dikush ndihmë ose këshilla prej jush?
Ferid Murad: Po, mjeku Ferid Muaremi është nipi im, i cili erdhi në laboratorin tim për një vit e gjysmë. Kjo ndodhi pasi i përfundoi studimet për mjekësi në Tiranë. Prej tek un ai erdhi në Shkup. Ai është i vetmi. Kam biseduar me shumë veta prej këtu, ka shkencëtarë në ASHAM, ku edhe isha, të cilët duan ose kanë dashur të bashkëpunojmë, madje së shpejti, për disa muaj dikush duhet të vijë në laboratorin tim për të punuar konkretisht në një projekt. Më duhet të theksoj se në ASHAM kanë laborator të shkëlqyeshëm, pajisje të shkëlqyera dhe staf profesional.
>
Index:<999>
Title:<https://www.koha.net/kulture/100502/cmitizimi-i-skenderbeut-konsiderohet-varferim-i-identitetit-te-shqiptareve/>
Content:<
Prishtinë, 21 qershor – Thirrja kundër çmitizimit të Gjergj Kastriotit Skënderbeut – figurë historike që u bë mit edhe nga gojëdhënat, historiografia, letërsia e artet – u adresua nga tubimi që mblodhi studiues nga Kosova e Shqipëria, në konferencën shkencore që u hap në Prishtinë.
Akademik Rexhep Qosja ka thënë se çmitizimi i heroit kombëtar – një përpjekje kjo e disa historianëve, studiuesve e shkrimtarëve – do të ishte varfërim i identitetit kolektiv dhe do ta dobësonte fuqinë e përbashkësisë së historisë shqiptare.
Heroi më me nam në gjithë shqiptarinë, u nderua edhe njëherë të mërkurën, në atë që u titullua “Gjergj Kastrioti – Skënderbeu dhe epoka e tij”, konferencë shkencore dyditore në 550-vjetorin të vdekjes së tij.
Punimet e saj vazhdojnë edhe sot (e enjte).
Ish-presidenti i Shqipërisë, Alfred Moisiu, në punimin “Skënderbeu nga pikëpamja ushtarake” tha “Ka qenë udhëheqësi më i lavdishëm i popullit tonë në periudhën më të vështirë të historisë shqiptare. Si pasardhës të tij, ne jemi krenarë që po përkujtojmë figurën e tij madhështore”, ka thënë Moisiu.
“Atlet i Krishtit apo fatos i lirisë” nga Pëllumb Xhufi, “Gjergj Kastrioti- Skënderbeu udhëheqës e komandant fitimtar dhe strateg me vizion të gjerë” nga gjeneral Kudusi Lama, “Vendosja e sundimit osman në Shqipëri dhe fillet e kryengritjes së Skënderbeut” e Iljaz Rexhës, “Gjergj Kastrioti-Skënderbeu dhe Dardania” nga Lulëzim Lajçi ishin disa prej kumtesave të prezantuara të mërkurën. Pjesëmarrës në konferencën shkencore në ditën e parë ishin edhe Etleva Lala, Sadri Fetiu, Shyqri Nimani, Qerim Dalipi, Anton Panchev e të tjerë. Leximit të kumtesave i paraprinë fjalimet.
I pari që mori fjalën qe Hysen Matoshi, drejtor i Institutit Albanologjik të Prishtinës, i cili përmendi se si para 50 vjetësh, në 500-vjetorin e vdekjes së heroit kombëtar, pikërisht ky institucion kishte mbajtur simpozium shkencor për Skënderbeun.
Rektori i Akademisë së Studimeve Albanologjike të Tiranës, Marenglen Verli, e ka quajtur Skënderbeun kampion të madh e emblemë të luftës, që ka shumë ngjashmëri me emblemën e paqes e mirësisë – nobelisten shqiptare Shën Tereza.
Gjergj Kastrioti-Skënderbeu jeton në botën shkencore edhe 550 vjet pas vdekjes së tij (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1000>
Title:<https://www.koha.net/kulture/100541/pse-bashkim-shehu-jeton-ne-spanje-nuk-ka-pension-te-mehmetit/>
Content:<
Shkrimtar, përkthyes, por edhe bir i ish-kryeministrit Mehmet Shehu, Bashkim Shehu po shkruan një vepër kushtuar Liri Belishovës, një libër mbështetur në dokumente dhe biseda me Belishovën, e ndarë nga jeta pak kohë më parë.
Pasi ka përfunduar një cikël leksionesh në Universitetin Europian të Tiranës, pas zhurmës mediatike që ndodh gjithnjë, sa herë që ai ndodhet në Tiranë, Bashkim Shehu do t’i kthehet rutinës, shkrimtarisë dhe kësaj here me një vepër krejt të veçantë. Përmes një interviste, që e transmeton “Panorama”, Shehu rrëfen për këtë vepër, por u përgjigjet pyetjeve edhe për raportin me të shkuarën, por edhe thashethemet e pikëpyetjet mbi qëndrimin e tij në Spanjë.
-Këtë pranverë, Universiteti Europian i Tiranës organizoi ciklin e parë të leksioneve “Lektorium/ guest lecturer”. Ju z. Shehu ishit i ftuari i parë dhe për 5 javë rresht keni qenë i pranishëm në auditoret e UET-së duke bashkëbiseduar e diskutuar me studentët e programit Komunikim-Marrëdhënie Publike. A mund të na thoni se si ka qenë eksperienca juaj gjatë këtyre orëve leksioni?
B. Shehu: Kjo eksperiencë ishte një gjë e re për mua, të paktën në Shqipëri. Në fakt, këtë cikël leksionesh, pak më të zgjeruar, e kam dhënë edhe në Barcelonë vitin e kaluar, në një universitet të hapur që quhet “Shkolla Europiane e Humaniteteve”. Ua propozova drejtuesve të universitetit, duke menduar se do të kishte interes, si nga ana ime për të pasur kontakt me studentët shqiptarë, ashtu edhe këtu për të sjellë diçka të re. Edhe pse i gjithë materiali u përshtat edhe u kompaktësua në një numër më të vogël orësh, tema e përgjithshme që i lidh ato është raporti i ligjërimit letrar me ligjërimin filozofik, se si konvergojnë edhe ribashkohen, duke filluar nga shekulli i 19-të. Epiqendra e kësaj është Niçja, duke vijuar më pas me marrëdhëniet edhe ndikimet e dyanshme të letërsisë dhe psikanalizës. Ekzistencializmi, ishte një temë tjetër, si një filozofi e bërë për letërsinë dhe, së fundmi, në formën e mbylljes së rrethit, sepse ndodh e kundërta e përmbysjes që bëri Platoni me ndarjen e ligjërimit filozofik nga ligjërimi letrar.
-Cila është kënaqësia që keni marrë edhe sfida që keni hasur në auditor me studentët gjatë këtyre 5 javëve leksion?
B. Shehu: Kënaqësia ishte ajo e vëmendjes dhe, veç asaj, ishte edhe një farë provimi sepse në auditor kishte edhe të jashtëm, pedagogë apo intelektualë që vinin për të më dëgjuar me interes. Një herë, madje, ishte prezent edhe një njohës i mirë psikanalizës, siç është Ardian Vehbiu dhe që ishte një provë për mua. Sikurse ishte edhe profesor Arben Muho nga Universiteti i Tiranës, profesor shumë i mirë i filozofisë dhe në leksionin që mbajta mbi ekzistencializmin, pati ndërhyrje nga ana e tij edhe mundësi për të dialoguar, duke më krijuar bindjen që kisha folur mirë edhe nuk kisha bërë ndonjë gafë. Pra, pak a shumë, u kthye në formën e një agoraje publike, ku jo vetëm studentët, por edhe qytetarë të thjeshtë erdhën në universitet. Njerëz me interes edhe nga universitete të tjera, edhe nga bota intelektuale
-Si e shikoni këtë zhvillim për universitetet shqiptare? Atje ku ju jetoni është një praktikë normale, por për Shqipërinë, çfarë risie sjell në terma të mësimdhënies?
B. Shehu: Atë duhet ta dini më mirë ju që jeni në universitet dhe që jeni këtu, sepse unë shpresoj që kjo të vazhdojë dhe universiteti të vazhdojë të jetë i hapur duke e thyer përditshmërinë. Veç asaj, mendoj se risia qëndron te një lloj transversaliteti, e një gjëje ndërdisiplinore, letërsia dhe filozofia; po janë të afërta, por kanë dallimet e tyre. Sot, në botën akademike dija është e ndarë në parcela që shpeshherë janë të shkëputura nga njëra–tjetra dhe, në përgjithësi, jo vetëm këtu, mungon interdisplinariteti. Z.Shehu, ndoshta për shkak të simbolikës që ju përfaqësoni si individ, po sa herë që ju jeni në Shqipëri; vjet në çmimin “Kadare”, si kryetar i jurisë dhe sivjet si i ftuar në leksione, në qytet bëhet zhurmë. Kjo ndoshta ka qenë edhe arsyeja pse ishit i ftuar në Forumet UET, në një prej të martave. Do të doja të ndanit me ne këtë eksperiencën e ballafaqimit me një audiencë më të madhe që nuk ka vetëm studentë.
Aty kishte studentë, kishte edhe pedagogë, ose të paktën ata bënin më shumë pyetje dhe mua m’u duk sikur shkoi mirë, interesante….
-Ju duk?
B. Shehu: Po, sepse është përshtypja ime, secili ka përshtypjen e vet, pati edhe mendime të kundërta. Për shembull, u tha sikur unë paskam heshtur, ndërsa, mesa dëgjoja, gazetat të nesërmen ishin mbushur me atë që kisha thënë unë.
-Ndoshta ishin mbushur prej heshtjes?
B. Shehu: Si mund të mbushet me heshtje? Jo. Sikurse u thanë edhe gjëra të pavërteta, spekulime d.m.th. pse rri në Spanjë edhe nuk kthehem në Shqipëri. Gjëra të tilla, nuk e di, s’e kuptoj…
-Ju bënë të ndiheni keq? Ju ngacmuan duke ngritur te ju pyetje ekzistenciale?
B. Shehu: Në fakt, kjo është një gjë që ndodh herë pas here në mediat shqiptare, nuk është asgjë e jashtëzakonshme, që të trillohen gjëra, herë pas here ka trillime, ka edhe fiction…
-Sipas përshtypjes suaj, ju dhatë më shumë informacion apo dhatë më shumë të vërteta?
B. Shehu: Ç’do të thotë kjo? Informacioni është i rremë ose i vërtetë, si edhe opinionet janë të vërteta apo të pavërteta, po mendoj se më shumë pati refleksion, gjykim, opinion sesa dhënie informacioni, kjo është përshtypja që kam.
-Tanimë në Shqipëri është bërë jo trend, por një nevojshmëri për të folur dhe për të hapur diskutime në lidhje me atë çfarë ka ndodhur në të shkuarën. Ky lloj diskutimi juve ju vë në një pozicion komod apo ju bën pak ankthioz, në parehati? A do të donit të përballeni apo të jeni një zë dëshmitar i asaj që ka ndodhur?
B. Shehu: Unë kam shkruar për të shkuarën, kam libra të tërë, të cilat flasin më tepër për atë periudhë, madje, më kanë kritikuar se pse përqendrohem në atë periudhë, duhet të flasësh më shumë për të tashmen. Gjykimi im ose përshtypja ime për këtë frymë mbizotëruese për të shkuarën, i ngjan një të sëmuri që është me ethe të forta dhe flet në jerm për idhuj të vdekur sepse diskursi për të kaluarën është një lloj kurioziteti ndaj ish-pushtetarëve të së shkuarës, kuriozitet, prapa të cilit ka, mendoj unë, njëlloj përuljeje.
-Ju thatë që keni shkruar shumë libra, ndërkohë, para pak kohësh keni deklaruar se jeni në nisje të një projekti tëri për një figurë deri diku emblematike të komunizmit, që ka ndërruar jetë pak kohë më parë, Liri Belishovën. Çfarë do të përmbajë ai libër dhe kush e mbështet këtë projekt?
B. Shehu: Ky është një projekt i botimeve UET Press, pjesë e kolanës për figura të ndryshme të historisë, ndaj mendova dhe propozova që të shkruaj këtë libër për Liri Belishovën.
-Ndoshta është fëmijërore, po pse Liri Belishova?
B. Shehu: Jo nuk është fëmijërore! Pse e zgjodha? Shiko, ajo ka një jetë interesante, fatkeqësisht, interesante. Interesante për shkak të fatkeqësive edhe të tragjedive; një vajzë e re, shumë e re, përqafoi idealet e komunizmit në një kohë kur të rinjtë, përgjithësisht në Europë kishin këtë lloj ideali. Pastaj vjen në pushtet dhe pëson një goditje të rëndë së bashku me burrin e saj, Nako Spirun, i cili vetëvritet e shpallet tradhtar e armik, e ajo, për rrjedhojë, shihet si e tillë gjithashtu. Mbas një kohe të shkurtër, Nako Spiru rehabilitohet edhe Liri Belishova rehabilitohet, duke u ngjitur sërish në majat e pushtetit, një nga njerëzit më të pushtetshëm që mund të numëroheshin me gishta. Nuk kalon shumë, 12 vjet dhe prapë pëson një goditje, por kjo është përfundimtare. Prapë shpallet armike dhe është absurde se si u godit ajo; goditja kaloi edhe mbi familjen, burrin e saj të dytë dhe një nga vëllezërit e saj, i kam pasur në burg dhe ata u dënuan rëndë, 20 i shoqi, 25 i vëllai, ndërsa ajo vetë kaloi 30 vite në internim më fëmijë të vegjël. Për më tepër, pati edhe drama të mëdha familjare, vdekjen e vajzës. Jeta e saj është një jetë ku u përthyen tragjeditë e kohës, u nis nga një idealizëm i madh dhe pastaj ai pushtet që doli nga ato ideale, u zvetënua e ra mbi të. Veç kësaj, është fakti i të qenit grua sepse është një botë burrash; pushtetin e mbajnë burrat, gratë janë të shtypura dhe janë të diskriminuara,jo vetëm këtu, por edhe në vendet më të zhvilluara. Imagjinoni një vend me tradita patriarkale si Shqipëria dhe një vend ku pushteti totalitar kërkon egërsi, ashpërsi të mëdha, natyrisht aty janë burrat që sundojnë dhe është një vend jo i mirë për gratë. Ajo ka qenë e vetmja grua që ka pasur një farë peshe në atë kohë që në moshë shumë të re, 22 vjeçe. Edhe diçka tjetër që më ngjall interes tek Liri Belishova është se ajo ka bërë katarsis, ka qenë shumë e kthjellët për të gjykuar sistemin, vetveten si pjesë e atij sistemi dhe e atij pushteti. Mund të them se ajo dhe Bedri Spahiu kanë bërë katarsis. Që kur e kam takuar në ’91-shin, pak muaj pasi dola nga burgu dhe Liria kishte një vit që ishte kthyer nga internimi, m’u duk shumë e kthjellët në gjykimin e atij sistemi. Në atë kohë kishte pak njerëz me atë kthjelltësi.
-Libri që mbështetet nga UET Press është rrëfim personal apo do bazohet në dokumente arkivorë?
B. Shehu: Libri bazohet në dokumente arkivore, por edhe në biseda që kam pasur me Liri Belishovën. Dëshmitarë nuk ka, ose pothuajse nuk ka, d.m.th mund të ketë ndonjë familjar, por njerëz të tjerë që kanë qenë me të në kohën që ajo ka qenë në pushtet, ata kanë vdekur ose janë njerëz që kanë një qëndrim tjetër, që nuk do t’u pëlqente ky libër dhe që nuk mund të bisedohet me ta. Kështu që, kryesisht, do të bazohet në biseda me të edhe në dokumente. Megjithatë, do të bëj një përpjekje mos gjej ndonjë njeri që e ka njohur në kohë të ndryshme.
-Ngaqë kanë mbetur kaq pak njerëz, mendoni se pati kaq pak reagim në momentin që ajo ndërroi jetë?
B. Shehu: Nuk e di, mund të jetë kjo që thoni ju, por edhe që për faktin se ajo pati një kundërvënie të qartë ndaj atij regjimi, ka njerëz që nuk e duan ose që e bojkotojnë…
-Edhe elitat e sotshme?
B. Shehu: Elitat e sotme nuk e di, ndoshta, po të bëja krahasim me persona të tjerë të asaj periudhe që nuk jetojnë më. Pra, nuk mund të jap gjykim.
-Sërish i kthehem asaj deklarate, e cila për mua si e rritur në periudhën pas, nuk kanë mbetur shumë dëshmitarë, të asaj periudhe dhe ndoshta në momentin që ne do të vetëdijesohemi për të përballur vetën me këtë diskutimin me të shkuarën nuk do të ketë më vërtetësi në trajtimin e saj, ndaj pyetja që kam për ju vjen si një përsiatje filozofike; çfarë ndodh kur jemi brenda shpellës, një shpellë brenda shpelle, ku mundësia për të marrë vesh të vërtetën nga ata që e kanë kaluar do të jetë inekzistente?
B. Shehu: Shiko, dëshmia ka gjithmonë njëlloj subjektiviteti, janë këndvështrime të ndryshme, por është shkruar për atë periudhë, ka dokumente, problem është sa të gatshëm janë njerëzit dhe sa interes ka sot që t’i lexojnë ato. Besoj se ka material, ata që kanë jetuar në atë kohë, kanë folur. Pastaj këto duhen ballafaquar dhe parë me kujdes. Unë sot shoh ose një mungesë interesi, ose një shndërrim të kësaj në sensacion që është e kundërta e historisë.
-Po e ngjyrosim më shumë se ç’duhet?
B. Shehu: Jo, por po e shndërrojmë në sensacion gazetaresk, duke botuar gjëra të vjetra si lajm i ditës dhe përsëriten sërish si lajm i ditës, sensacione të ditës. Historia ka një gjë, ka një kontinuitet, ndërsa gazeta është e kundërta, gazeta merr copa, është fragmentare, çdo ditë jep një lajm, njëlloj sikur t’i nxjerrësh gjërat jashtë kontekstit. Kur shohim aktualitetin që japin gazetat, aty ka kontekst, ndërsa nga e kaluara ne marrim copa, është krejtësisht e kundërta me metodën e historisë. Pse mendoni se ndodh ky “anapullim”? Mendoj për shkak të asaj çfarë ka ndodhur, ndodh edhe kjo. Janë ngatërruar gjërat keq edhe përcillen nga një brez në tjetër po aq keqazi.
Duke dashur t’i shpëtoj klisheve të mbylljes së intervistave, por më duket se do të bie sërish pre e saj, do të doja ndoshta prej jush një këshillë për studentët, mbas 5 javësh që ndatë me ta.
Këshillat do më dukeshin pak si paternaliste, mund të thosha sugjerim. Po mendoj se do ishte mirë që studentët, po sidomos studentët e humaniteteve ose të shkencave sociale të mos mbeten vetëm në programin e tyre, por, nëse gjejnë kohë, të shkojnë dhe të dëgjojnë leksione nga fakultete apo departamente të tjera, që mund të jenë plotësuese. Ashtu do ta kuptojnë më mirë edhe lëndën e tyre. Për këtë duhet të mungojnë, duke lënë ndonjë orë dhe duke hyrë në lëndë të tjera. Mendoj se do t’i bënte mirë. Tjetra është se janë të rinj, duhet të shijojnë jetën! Megjithëse ata ndoshta nuk kanë nevojë për këtë se duhet ta dinë më mirë se unë.
Klementin Mile: Bashkim Shehu, në Spanjë me pensionin e babait
Edhe pse në mënyrë të tërthortë, Bashkim Shehu hodhi poshtë akuzat, sipas të cilave, ai ka vendosur të jetojë në Spanjë për shkak të pensionit të të atit, ish-kryeministrit Mehmet Shehu, i cili ka marrë pjesë në Luftën e Spanjës. Gjatë intervistës në vijim, Shehu u shpreh se “u thanë edhe gjëra të pavërteta, spekulime d.m.th pse rri në Spanjë edhe nuk kthehem në Shqipëri. Gjëra të tilla, nuk e di, s’e kuptoj…”. Akuzat e drejtpërdrejta për këtë çështje kanë ardhur pikërisht nga një pedagog i Universitetit Europian të Tiranës, ku Shehu dha një cikël leksionesh. Duke iu referuar një prej “Forumeve në UET”, ku ishte i ftuar Bashkim Shehu, pedagogu Klementin Mile shkruan në gazetën “MAPO”: “Shkaktar i heshtjes së Bashkim Shehut mund të jetë vetë ai. Si shumë individë të tjerë të lidhur direkt me udhëheqjen e dikurshme komuniste të vendit, Bashkimi mund të jetë duke u treguar fleksibël. Atij mund t’i leverdisë më shumë të heshtë se sa të flasë. Për shembull, atij nuk i leverdis të thotë se arsyeja kryesore pse jeton në Spanjë është se kështu mund të tërheqë pensionin si hero lufte që shteti spanjoll i jep babait të vet, Mehmetit. Ndoshta te Bashkim Shehu mund të bashkekzistojnë shkrimtari i mirë, përkthyesi i shkëlqyer dhe biri i ish-kryeministrit komunist vetëm në heshtje”.

>
Index:<1001>
Title:<https://www.koha.net/kulture/100489/shamiq-mbulesa-e-femres-seshte-nenshtrim-ndaj-zotit/>
Content:<
Prishtinë, 21 qershor − Jasna Shamiq, studiuese e orientalistikës, sidomos e letërsisë së sufistëve që jeton midis Sarajevës e Parisit, thotë se në vendlindjen e saj është një ambient i rënduar në aspektin fetar. Për shkrimtaren, poeten, dramaturgen, eseisten e studiuesen e letërsisë, atmosfera në Sarajevë është e tmerrshme sa i përket mbulimit të grave.
“Nuk e di si jetojnë njerëzit atje”, ka thënë ajo në diskutimin e organizuar nga qendra “Multimedia”, ku Shamiq, e cila është shkrimtare në rezidencën letrare “Prishtina nuk ka lumë”, ka folur për përvojën e saj letrare e për pikëpamje të ndryshme. Shamiq, që ka doktoruar në letërsinë sufiste, dhe është autore e më se 30 veprave, ka thënë se vazhdimisht është kritike ndaj mbulesës së grave. Ka përmendur se e ka lexuar Kuranin disa herë dhe sipas saj ky libër ka momente të jashtëzakonshme poetike.
“Mbulesa përmendet si diçka poetike pas së cilës fshihet vetëm Zoti. Islamikët fshihen pas besimit, por prapa gjithë kësaj fshihen paraja dhe investimet arabe. Mbulesa nuk ka të bëjë me nënshtrim ndaj Zotit, por ndaj mashkullit apo burrit”, ka thënë Shamiq, e cila ka ligjëruar lëndën e Letërsisë Orientale në Universitetin e Sarajevës që nga viti 1988 deri më 1992, kur është larguar nga ky institucion. Shkrimtarja, që është pjesë e Unionit të Shkrimtarëve të Francës që prej viri 1996 (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1002>
Title:<https://www.koha.net/kulture/100483/regjisorja-berisha-i-shmanget-konfliktit-te-interesit-me-largim-nga-teatri/>
Content:<
Prishtinë, 21 qershor – Këshilli Drejtues i Teatrit Kombëtar të Kosovës ka mbetur pa kryetaren Burbuqe Berisha. Regjisorja është detyruar që të zgjedhë midis pozitës së dekanes në Kolegjin AAB dhe anëtarësisë në Këshillin Drejtues në TKK, pasi një gjë e tillë konsiderohej konflikt interesi.
Pasi këtë ia ka kumtuar Agjencia Kundër Korrupsionit, Berisha ka dhënë dorëheqje nga Këshilli Drejtues i TKK-së, pozitë kjo në të cilën ishte emëruar nga ministri aktual i Kulturës, Kujtim Gashi, në fund të nëntorit të vitit të kaluar. Berisha është ish-anëtarja e dytë e Këshillit, që ka dhënë dorëheqje nga përbërja që kishte përzgjedhur ministri Gashi.
Dy javë pas emërimit, regjisori Orhan Kërkezi kishte dhënë dorëheqje me arsyetimin se nuk mund ta zhvillojë krijimtarinë duke mbajtur këtë pozitë shkaku i konfliktit të mundshëm të interesit në rast se projektet e tij financohen nga buxheti i shtetit. Ai ishte zëvendësuar me studiuesin e letërsisë e shkrimtarin, Adil Olluri.
E Berisha, që prej vitit 2009 deri më 2013 ishte drejtoreshë e përgjithshme e TKK-së, Këshillin drejtues nuk e ka lënë me qejf (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1003>
Title:<https://www.koha.net/kulture/100401/mbyllet-per-6-muaj-memoriali-i-skenderbeut-ne-lezhe/>
Content:<
Vendvarrimi i Skënderbeut në Lezhë për 6 muaj do të jetë i mbyllur për vizitorët.
Memoriali do t’i nënshtrohet të parit rikonstruksion të plotë në 37 vitet e fundit dhe në fund pritet të ketë një pamje të re.
Ministria e Kulturës ka nisur zbatimin e projektit të Bashkisë Lezhë edhe në kuadër të Vitit mbarëkombëtar të Skënderbeut ka ndërmarrë rikonstruktimin e këtij monumenti, bën të ditur oranews.
Sipas Paulin Zefit, “do preket gjithçka, në çdo detaj duke nisur nga shkallët, tek ura hyrëse, rrugica, zbardhja e pllakave prej mermeri, i kolonave, sistemi i ri i ndriçimit.”
Përgjegjisi i Trashegimisë Kulturore, Paulin Zefi, thotë se do të preken të gjithë elementet përbëres, por duhej t’i jepej rëndësi edhe gërmimeve arkeologjike.
Paulin Zefi thotë se “e rëndësishme është që do të trajtohet në veçanti afresku i Shën Nikollit, pastroi i kësaj kishe që ndodhet në pjesën e djathtë. Njëkohësisht përveç trajtimit të objektit duhet të financohen dhe gërmimet arkeologjike përreth hapësirës muzeale, duhet të ekspozohet gjithçka dhe jo të lihet në gjendjen aktuale.”
Vendvarrimi i Skënderbeut është një prej destinacioneve kryesore të turistëve në Lezhë.
Ai shtrihet në zemër të qytetit antik të Lissusit. Sipërfaqja e vetë memorialit është rreth 225 metër katror me lartësi 11 metra, ndërsa muret janë origjinale të kishës së Shën-Nikollit.
Memoriali i Skenderbeut evidenton dy nga ngjarjet më të mëdha të kombit shqiptar, mbajtjen e Kuvendit të Lezhës më 2 mars 1444 dhe vendin e varrimit të Skënderbeut, i cili vdiq në Lezhe më 17 janar 1468.

>
Index:<1004>
Title:<https://www.koha.net/kulture/100340/neser-ne-prishtine-shenohet-festa-e-muzikes-2018/>
Content:<
Ambasada e Francës në Kosovë dhe Aleanca Franceze e Prishtinës në bashkëpunim me Komunën e Prishtinës, me rastin e Festës së Muzikës, organizojnë disa koncerte në kryeqytet.
Sipas njoftimit për media, programet për Festën e Muzikës do të nisin nesër, nga ora 17, në amfiteatrin e Sheshit “Zahir Pajaziti”. Bëhet e ditur se koncertet janë falas.
Fête de la Musique (Festa e Muzikës) festohet në të gjithë botën që nga viti 1981, dhe është një ngjarje e madhe popullore, falas e hapur për të gjithë muzikantët, amatorë të të gjitha niveleve dhe profesionistë. Në Kosovë organizohet që nga viti 2000. Ky festival është në rrugë për t&#39;u bërë një traditë e pritur dhe e çmuar e publikut kosovar.
Në program do të ketë:
• 17:00-18:30 Grupe të organizuara nga Qendra Kulturore e Fëmijëve Prishtinë (Kori i Qendrës Kulturore të Fëmijëve, Studio e baletit “Mjellmat”, solistët e QKF, grupi “Xixëllonjat“, Studio e baletit “Behia&#39;s Dance“, valltarët e Qendrës Kulturore të Fëmijëve;
• 18:30-19:00 Grupi Get up Dance (performancë hip hop)
• 19:00-20:00 pauzë
• 20:00 Koncert – Elsa Hyseni
• 21:00 Koncert– Genti Sheholli & Frontina Krasniqi
• 21:30 Koncert – Dren Abazi & Zig Zag Orchestra
Ndërsa, Aleanca Franceze në Prishtinë organizon, ditën e premte, më 22 qershor, në orën 19:00, në Sheshin Zahir Pajaziti një “blind test” (kuiz muzikor). Konkurrentët duhet të gjejnë titullin e pikave muzikore dhe interpretuesin sa më shpejt që të jetë e mundur.
Janë paralajmëruar shumë shpërblime për pjesëmarrësit.
>
Index:<1005>
Title:<https://www.koha.net/kulture/100298/keshillit-te-kosoves-per-trashegimi-kulturore-i-refuzohet-raporti-i-punes/>
Content:<
Deputetët e Kuvendit të Kosovës kanë refuzuar të miratojnë raportin vjetor të punës të Këshillit të Kosovës për Trashëgimi Kulturore. Megjithëse në mungesë kuorumit Raporti nuk është hedhur të votim, të gjitha grupet parlamentare janë deklaruar kundër miratimit të këtij dokumenti.
Shkas për këtë është bërë raporti nëpërmjet të cilit KKTK-ja si organ i Kuvendit ka përshkruar veprimtarinë vjetore për 2017-n, shkruan sot “Koha Ditore”. Sipas Komisionit parlamentar për arsim, shkencë, teknologji, kulturë, rini, sporte, inovacion dhe ndërmarrësi, raporti nuk i plotëson kushtet për t’u miratuar.
Kryetari i këtij komisioni, Smajl Kurteshi, para deputetëve ka thënë se në mbledhjet e mbajtura më 4 dhe 8 maj është shqyrtuar Raporti, dhe si komision kanë ardhur në përfundim që dokumenti nuk duhet të miratohet nga Kuvendi.
Sipas Komisionit parlamentar, mosbashkëpunimi midis Këshillit dhe Ministrisë së Kulturës është boshti i këtij problemi. Për këtë Komisioni parlamentar ka formuar një Komision katëranëtarësh, i cili do të vlerësojë gjendjen dhe do të dalë me një raport para Kuvendit të Kosovës.
Qysh prej themelimit, më 2009, Këshilli i Kosovës për Trashëgimi Kulturore nuk kishte përbërje të plotë. E prej tre vjetësh deri në korrik të vitit 2015 nuk kishte asnjë anëtar... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1006>
Title:<https://www.koha.net/kulture/100287/silentium-est-pax-e-kelmendit-ne-albumin-e-ansamblit-francez/>
Content:<
E cilësuar si vepër me heshtje teatrale, e cila mban gjallë një traditë të lavdishme muzikore, “Silentium Est Pax” (Heshtja është paqe) e Memli Kelmendit, është bërë pjesë e një CD-je muzikore.
Është ansambli francez “Sottovoce Ensamble”, për të cilin Kelmendi e kishte kompozuar veprën vitin e kaluar, e që tashmë është përfshirë në projektin e tyre muzikor të titulluar “Horizons”, shkruan sot “Koha Ditore”.
Ky ansambël i themeluar në vitin 2011 ka dy qëllime: fillimisht të përbëhet vetëm nga anëtarë permanentë, dhe së dyti ka të bëjë me faktin se si ansambël është i themeluar nga këngëtarë të rinj gjysmëprofesionist nën moshën 30-vjeçare.
“Horizons” përmban 18 kompozime të kompozitorëve të ndryshëm, të cilat janë interpretuar nga ansambli për t’u bërë më pas pjesë e CD-së.
“Në vitin 2017, ‘Sottovoce Ensamble’ prezantoi programin e ‘Horizons’. Ky program u dha hapësirë 18 krijimeve, të cilat më pas u incizuan për album.
Operisti i njohur francez Till Fechner, i cili ka bashkëpunuar me disa nga artistët më të mëdhenj dekadave të fundit në botën e muzikës dhe teatrit si: Peter Brook, Claudio Abbado, André Engel, Seiji Ozawa, Jean-Francois Sivadier, Andrea Breth, Wladimir Jurowsky, Daniel Harding, Charles Tordjmann, Regina Resnik e të tjerë, ka vlerësuar lart veprën e Kelmendit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1007>
Title:<https://www.koha.net/kulture/100283/prishtina-pas-4-vjetesh-synon-te-jete-nikoqir-i-bienales-se-artit-bashkekohor-manifestas/>
Content:<
Kryeqyteti synon që pas katër vjetësh të jetë nikoqir i një prej ngjarjeve më të rëndësishme të artit bashkëkohor. Komuna e Prishtinës tashmë ka dorëzuar dokumentet e nevojshme për ofertën e tyre rreth organizimit të bienales “Manifesta”.
Gjatë dy muajve të ardhshëm pritet që një ekip i këtij organizimi nga kjo ngjarje të vizitojë vendin për të parë mundësitë e organizimit të kësaj ngjarjeje, shkruan sot “Koha Ditore”.
Yll Rugova, drejtor i Drejtorisë së Kulturës në Komunën e Prishtinës, beson se për organizimin e një ngjarjeje të tillë vendi ka kapacitet sa u përket njerëzve, por edhe hapësirave. Ai ka thënë se ka shumë ndërtesa me interes që do të mundë të funksionalizoheshin përkohësisht dhe në mënyrë të përhershme për ekspozita dhe performanca të tjera. Ndërsa e vlerëson si formë shumë të mirë për promovimin e artit dhe artistëve vendorë, duke bërë kështu që vëmendja të kthehet në kryeqytet. E po ashtu një gjë e tillë, sipas tij, do të ishte mundësi e mirë për zhvillimin e turizmit.
“Manifesta” zakonisht mbledh një numër të madh të vizitorëve dhe artistëve në një vend. Ndryshe njihet edhe si “Bienalja Evropiane Nomade”, për shkak se ndryshon lokacionin në çdo edicion. Për herë të parë, në vitin 1996 zuri vend në Rotterdam, për të vazhduar më pas me Luksemburgun, Lubjanën, Frankfurtin, San Sebastianin, Nikozinë e vende të tjera. Edicioni i radhës, këtë vit, tashmë ka nisur në Palermo, ndërsa më 2020 do të mbahet në Marsejë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1008>
Title:<https://www.koha.net/kulture/100280/muzeu-ibrahim-kodra-ne-fund-te-vitit-bashke-me-muzeun-e-prishtines/>
Content:<
Për t’i hapur dyert e muzeut që do të mbajë emrin e artistit me nam, Ibrahim Kodra, Komunës fillimisht do t’i duhet ta themelojë Muzeun e Prishtinës.
“Ibrahim Kodra” – që parashihet të ekspozojë mbi 100 vepra të mjeshtrit që njihet edhe si kubisti i fundit – do të funksionojë si degë e muzeut të qytetit, që do të vendoset në ish-ndërtesën e bibliotekës “Hivzi Sulejmani” në lagjen “Tophane”, shkruan sot “Koha Ditore”.
Muzeu “Ibrahim Kodra” është rikthyer në agjendë të martën, kur fondacioni që mban emrin e tij nënshkroi memorandum me Komunën e Prishtinës.
Kryetari Shpend Ahmeti e kryesuesja e Fondacionit, Maria Pacolli, kanë vënë firmën mbi dokumentin në bazë të të cilit do të ruhen e ekspozohen veprat e maestros që u lind më 1918 në Shqipëri, e vdiq në vitin 2006 në Milano. Propozimi për ridestinimin e ish-objektit bibliotekar ishte miratuar në Kuvendin Komunal të Prishtinës më 21 prill të vitit 2017.
Asokohe u parapa që objekti të ridestinohej e të shndërrohej në qendër edukativo-arsimore, ku do të ekspozoheshin edhe mbi 30 vepra të maestros Ibrahim Kodra. Prej atëherë, deri tash, gjërat nuk kanë lëvizur fort. Por, sipas paralajmërimeve, Muzeu i Prishtinës dhe dega “Ibrahim Kodra” do të mirëpresin vizitorët në fund të këtij viti... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1009>
Title:<https://www.koha.net/kulture/100281/arkitektja-patrisa-pruthi-prezanton-kosoven-ne-muzeun-e-artit-modern-ne-new-york/>
Content:<
Në MoMA – Muzeun e Artit Modern të New Yorkut, prej 15 korrik 2018 deri më 13 janar 2019 do të shfaqet ekspozita: Toward a Concrete Utopia: Architecture in Yugoslavia, 1948–1980 (Drejt një Utopie Betoni: Arkitektura në Jugosllavi, 1948 – 1980).
Arkitektja kosovare Patrisa Pruthi, studente e dalluar e “The Cooper Union School of Architecture”, universitetit më prestigjioz të arkitekturës në New York, do të prezantojë më 10 korrik punimin e saj për Bibliotekën Kombëtare dhe Universitare të Kosovës në Muzeun e Artit Modern në New York.
Pjesëmarrja e Patrisa Pruthit do të thotë shumë për shtetin e Kosovës, meqenëse për herë të parë një monument kosovar prezantohet në një muze prestigjioz si MoMA.
Modeli i Bibliotekës Kombëtare dhe Universitare të Kosovës i përzgjedhur në mesin e shumë monumenteve të tjera nga Ish-Jugosllavia, do të gjejë vend në MoMA nga 10 korriku 2018 deri më 13 janar 2019.
“Drejt një Utopie Betoni: Arkitektura në Jugosllavi, 1948-1980” prezanton për herë të parë punën e jashtëzakonshme të arkitektëve kryesorë të Jugosllavisë socialiste në një audiencë ndërkombëtare, duke theksuar një trup të rëndësishëm arkitektural modernist, kontributet e të menduarit progresiv që rezonojnë edhe sot.
Ekspozita eksploron temat e urbanizimit në shkallë të gjerë, teknologjisë në jetën e përditshme, konsumizmit, monumenteve dhe memorializimit, si dhe arritjen globale të arkitekturës jugosllave.
Ekspozita përfshin më shumë se 400 vizatime, modele, fotografi dhe video nga një koleksion arkivash komunalë, koleksionesh familjare dhe muzeve në të gjithë rajonin, si dhe përmban punën e arkitektëve të rëndësishëm, duke përfshirë Bogdan Bogdanoviq, Juraj Neidhardt, Svetlana Kana Radević, Edvard Ravnikar, Vjenceslav Richter dhe Milica Šterić.
Nga brendësia skulpturore e Xhamisë së Bardhë në Bosnjën rurale, deri tek rindërtimi i qytetit të Shkupit në bazë të dizajnit Metabolist të Kenzo Tange, si dhe stili unik i ndërtesës së Bibliotekës Kombëtare të Kosovës të dizajnuar nga arkitekti kroat Andrija Mutnjaković, ekspozita shqyrton vargun unik të formave dhe mënyrave të prodhimit në arkitekturën Jugosllave dhe karakterin e saj të veçantë, por shumëdimensional.
Ekspozita është organizuar nga Martino Stierli – Krye-kuratori i Arkitekturës dhe Dizajnit, Philip Johnson, në Muzeun e Artit Modern dhe Vladimir Kulić, kurator i ftuar, Anna Kats, asistente kuratore, Departamenti i Arkitekturës dhe Dizajnit, Muzeu i Artit Modern.
>
Index:<1010>
Title:<https://www.koha.net/kulture/100268/fillon-java-egjiptiane-ne-kosove/>
Content:<
Nga sot deri me datën 25 qershor, në Kosovë mbahet “Java egjiptiane”, e shënuar për hir të ditës së egjiptianëve të Ballkanit, 24 qershorit.
Gjatë kësaj Javë do të këtë aktivitete kulturo-artistike, politike, dhe tryezë shkencore.
E veçanta e këtyre aktiviteteve është prania e Delegacionit zyrtar nga Shteti i Egjiptit, Zahi Hawass - arkeolog egjiptian, egjiptolog dhe ish-Ministër i Shtetit për Çështjet e Antikiteteve. Ambasador i OKB-së për trashëgiminë globale, shkruan ksp.
Noureldin Eltamimy është drejtor i Departamentit Artistik në Këshillin Suprem të Kulturës së Egjiptit dhe përgjegjës për dosjen e egjiptianëve ballkanikë në qeverinë egjiptiane. Mohamed Elsaid është një reporter dhe editor Shkencor në gazetën Daily News Egjipt.
Sot në orën 14:00 , Presidenti Hashim Thaçi do të presë delegacionin e Egjiptit në zyrën e tij.
>
Index:<1011>
Title:<https://www.koha.net/kulture/100249/nenshkruhet-marreveshja-per-themelimin-e-muzeut-ibrahim-kodra/>
Content:<
Kryetari i Komunës se Prishtinës, Shpend Ahmeti ka njoftuar se është nënshkruar marrëveshja për themelim të Muzeut “Ibrahim Kodra”.
Amheti ka njoftuar se “ky muze do të menaxhohet sipas statutit për Muzeun e Prishtinës, që pritet të votohet në asamblenë komunale në seancën e radhës. Kurse muzeu do të vendoset në ndërtesën e ish-bibliotekës në Tophane”.
Postimi i Ahmetit në Facebook:
Në këtë ndërtesë do të jetë Muzeu Ibrahim Kodra.
Është nënshkruar marrëveshja për themelim të Muzeut Ibrahim Kodra. Ky muze do të menaxhohet sipas statutit për Muzeun e Prishtinës, që pritet të votohet në asamblenë komunale në seancën e rradhës. Kurse muzeu do të vendoset në ndërtesën e ish-bibliotekës në Tophane.
Fondacioni Kodra nga Zvicra përveç fondit të mbledhur të veprave do të ndihmojë edhe me investime kapitale dhe me ekspertizë në dizajnim të programit dhe ekspozitës së këtij muzeu.
Ky është projekti më serioz i komunës në fushën e arteve pamore deri tash, ndërkohë që është edhe muzeu i parë si institucion i Komunës së Prishtinës.
Në kuadër të veprave të përhershme të ekspozuara jemi duke shikuar mundësitë që në bashkëpunim edhe me Galerinë Kombëtare të ekspozojmë pjesë nga koleksioni i këtij institucioni, veçanërisht ato që ndërlidhen me veprën e mjeshtrit Kodra.
>
Index:<1012>
Title:<https://www.koha.net/kulture/100231/tirane-ekspozite-me-dosjet-e-sigurimit-ne-jug/>
Content:<
Autoriteti për Informim mbi Dokumentet e ish-Sigurimit të Shtetit publikoi sot dhjetëra dosje me mijëra dokumente arkivore të përndjekjes së Sigurimit në jug të Shqipërisë për shumë figura të asaj krahine.
Ekspozita u realizua si bashkëpunim i Autoritetit të Dosjeve me Drejtorinë e Përgjithshme të Arkivave.
Drejtuesja e Autoritetit Genta Marra Sula tha që edhe pse në dukje një dokumentacion lokal, dosjet kishin një vlerë të madhe në shkallë kombëtare, sepse provonin ashpërsinë e Sigurimit të Shtetit ndaj personave me rëndësi dhe dinjitet në jugun e vendit.
Në ceremoninë e hapjes së ekspozitës morën pjesë familjarë të dënuarve dhe persekutuarve politikë, shoqata të të përndjekurve politikë, studiues e politikanë, si dhe përfaqësues të pushtetit vendor.
Për drejtorin e A.Q.SH. Ardit Bido, ekspozita është e rëndësishme, sepse ndricon procesin e diskriminimit dhe margjinalizimin e banorëve të Konispolit dhe më gjerë të jugut, si dhe shqiptarëve të Çamërisë, si vijimësi e një qëndrimi të paracaktuar kundër tyre.
Për fatet e shqiptarëve të Çamërisë dhe masakrat kundër tyre janë bërë disa botime me rëndësi nga Kastriot Dervishi, Robert Elsie, Beqir Meta, Luan Malltezi, Sherfi Delvina, apo Kaliopi Naska etj.
Ndërsa mijëra faqe dokumenta të ekspozuara sot për herë të parë janë një pasurim i mëtejshëm i të dhënave mbi persekutimin e shqiptarëve në jug të vendit, sidomos në zonat kufitare të Shqipërisë.
>
Index:<1013>
Title:<https://www.koha.net/kulture/100082/portrete-ne-dialog-per-sfidat-dhe-shkelqimin-e-gruas-shqiptare-ne-galerine-monet/>
Content:<
Përballja e grave nëpërmjet portreteve në hapësirë jo fort të madhe krijon ambientin e një dialogu goxha intim. Në njërën anë gjenden punimet ku paraqiten gra me plot ngjyra që shkëlqejnë e duken krenare.
Teknikat e kombinuara të Mjellma Goranci-Firzit sjellin portretet e grave që në shikim të parë duken tejet të përkëdhelura e fort të lumtura, shkruan sot “Koha Ditore”. Ngjyrat e ndezura e dekorimet që kanë u japin atyre një pamje që i bën të shkëlqejnë. E veprat e Shqipe Kamberit ofrojnë një tjetër linjë estetike. Janë portrete ku ngjyra e bardhë është e pakonkurrencë.
Mbështjellja e kokës si formë tradicionale shqiptare aplikohet tek të gjitha. Por për dallim prej ekspozitës së Kamberit, “Vetëdija - dikur dhe sot” − që në nëntor të vitit të kaluar ishte hapur në Muzeun e Kosovës, ku trajtohej gruaja si peng i Kanunit e traditave shtypëse të së kaluarës − ajo tashmë vjen me forma të ngjashme por me krejt tjetër përmbajtje konceptuale. Ato janë imazhet e të suksesshmeve.
Kësisoj, për dy javë ekspozita që është hapur të hënën në galerinë “Monet” në Prishtinë i ofron publikut vepra që pos anës estetike shpërfaqin edhe sfidat e grave.

Mjellma Goranci-Firzi ka vite që e trajton këtë temë. Ka thënë se është bashkuar me kolegen e saj në këtë ekspozitë pasi e ka parë një dialog midis veprave të tyre.
Me sukseset e grave pavarësisht sfidave merret edhe Shqipe Kamberi. Ajo ka kujtuar se para shtatë muajsh publikut i ishte paraqitur me gratë e diskriminuara, e tash vjen me ato të emancipuara... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1014>
Title:<https://www.koha.net/kulture/100126/walsh-i-cilesonte-shqiptaret-race-e-bukur-e-guximshme-krenare-dhe-aventuriere/>
Content:<
​Në dokumentin me titull “Voyage de Constantinople en Angleterre, par les Balkans, le Danube, la Hongrie et l’Allemagne – Narrative Of A Journey From Constantinople To England (1828)”, të klerikut, historianit, shkrimtarit dhe mjekut irlandez, Robert Walsh (1772-1852), gjejmë një përshkrim të veçantë për shqiptarët, më saktësisht në faqen n°4, të cilin, Aurenc Bebja, nëpërmjet Blogut “Dars (Klos), Mat – Albania”, e ka sjellë për publikun shqiptar:
“Shqiptarët janë ndoshta raca më e bukur e Turqisë; ata u ngjajnë më shumë grekëve sesa sllavëve.
Nëse shqiptari ka cilësitë e zviceranëve dhe tirolezëve (banorë të Tirolit); nëse ai është si ata një këmbësor i patrembur, i cili ngjit, me pushkën mbi supe, malet si dhitë, ai ka më shumë se ata gjallërinë dhe harenë jugore të kombinuar me një mprehtësi të jashtëzakonshme e të menjëhershme.
Ashtu si grekët, shqiptarët, në mënyrë perfekte, janë popull i lumtur. Krenaria kombëtare shfaqet në fjalët më të vogla të ‘Schkipetareve’, në gjestet e tyre, në qasjen e tyre të lehtë apo edhe teatrale.
Guximi është për ta diçka e natyrshme ; dhe të civilizuar, në vend se të jenë zviceranët e Lindjes, ata ngjajnë me francezët, domethënë, me ata popuj të cilëve pushtimet u buzëqeshin më së shumti.
Jeta aventuriere është një nga elementet e tyre.”
Blogu © Dars (Klos), Mat – Albania
https://www.darsiani.com/la-gazette/robert-walsh-1828-shqiptaret-jane-race-e-bukur-e-guximshme-krenare-dhe-aventuriere/
>
Index:<1015>
Title:<https://www.koha.net/kulture/100081/arkitekteve-kosovare-u-hapen-dyert-per-cmimin-prestigjioz-evropian/>
Content:<
Arkitektëve të Kosovës u janë hapur dyert që të nominohen për çmimin më prestigjioz të arkitekturës në Evropë.
Çmimi i Unionit Evropian për Arkitekturë Bashkëkohore “Mies van der Rohe” e ka bërë vendin pjesë të shteteve që nominojnë projekte arkitektonike. Shpërblimi “Mies van der Rohe” ndahet për çdo dy vjet dhe shpërblen projektet më të mira në Kontinentin e Evropës dhe qëllimi kryesor i tij është ta promovojë cilësinë e arkitekturës evropiane. Edicioni i radhës mbahet më 2019, shkruan sot “Koha Ditore”.
Nga çdo shtet nominohet një numër i caktuar i projekteve. Nominues për Kosovën është emëruar udhëheqësi i Fondacionit Kosovar të Arkitekturës, Bekim Ramku.
Ai ka folur për përfitimet dhe mënyrën sesi arkitektët kosovarë do të mundë të bëhen pjesë e çmimit prestigjioz që mban emrin e arkitektit gjermano-amerikan, Ludwig Mies van der Rohe (1886-1969), pionier i arkitekturës moderne.
“Arkitektët e Kosovës do të ftohen që t’i propozojnë objektet e tyre për këtë shpërblim (ato të cilat plotësojnë kushtet kohore të ndërtimit/shfrytëzimit). Më pastaj nominuesi mund t’i dërgojë dosjet e më së shumti 5 projekteve tek sekretari i shpërblimit: më pas të gjitha projektet e nominuara do të filtrohen në 2 komisione vlerësuese, të cilat edhe do të përzgjedhin fituesin”, ka shpjeguar Ramku.
Sipas tij, rëndësia e bërjes pjesë në një shpërblim të tillë për arkitektët kosovarë është tejet e madhe... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1016>
Title:<https://www.koha.net/kulture/100108/ish-bibiloteka-hivzi-sylejmani-shnderrohet-ne-muzeu-ibrahim-kodra/>
Content:<
Komuna e Prishtinës ka nënshkruar Memorandum të Mirëkuptimit me Fondacionin “Ibrahim Kodra”, që administrohet nga Behgjet Pacolli. Memorandumi, sipas njoftimit nga Komuna e Prishtinës, ka për qëllim themelimin, zhvillimin dhe promovimin të muzeut të artistit Ibrahim Kodra në Prishtinë, transmeton Koha.net.
“Komuna do të angazhohet për ta kthyer objektin e ish-Bibliotekës ‘Hivzi Sulejmani’ në hapësirë kulturore për shfrytëzim si ekspozitë afatgjatë të koleksionit të artistit Ibrahim Kodra. Do të bëhet projektimi dhe do të kryhen punimet e nevojshme, ashtu që objekti të jetë i përshtatshëm për nevoja të muzeut. Gjithashtu, Komuna do të caktojë kryesuesin e bordit nismëtar për themelimin e muzeut (bord që do të ketë edhe nga 2 anëtarë nga të dyja palët), si dhe do të ndihmojnë organizimin e aktiviteteve kulturore dhe artistike”, thuhet në njoftim.
Fondacioni “Ibrahim Kodra” do t’i ofrojë për shfrytëzim pikturat origjinale të autorit për 30 vite, me mundësi vazhdimi, si dhe do të krijojë program edukativ për artin figurativ për fëmijët dhe të rinjtë të cilin do ta ketë në dispozicion muzeu.
Palët në këtë memorandum janë pajtuar që muzeu “Ibrahim Kodra” të menaxhohet nga Muzeu i Prishtinës.

​​
>
Index:<1017>
Title:<https://www.koha.net/kulture/100072/komuna-e-prishtines-me-110-mije-euro-mbeshtet-58-projekte-kulturore/>
Content:<
Më shumë se një muaj kohë i është dashur kryetarit të Prishtinës, Shpend Ahmeti, që të firmosë listën e projekteve kulturore që do të mbështeten sivjet me buxhetin komunal.
Janë fiks 58 projekte. Ndryshimet janë të vogla në raport me listën preliminare e cila qe publikuar në fillim të muajit maj, shkruan sot “Koha Ditore”. Edhe pas nënshkrimit, jo më shumë se 20 për qind është buxheti që ka në dispozicion Drejtoria e Kulturës që t’iu përgjigjet kërkesave, e që në total arrin mbi gjysmë milioni euro, ani pse shuma e mbështetjes është rritur për 17 mijë euro, duke arritur kështu buxhetin që kjo drejtori ka të ndarë për subvencione për sivjet.
Në listën preliminare kanë qenë 52 projekte që ishin vlerësuar pozitivisht, shuma e të cilave arrinte 93 mijë euro, ndërsa si përfundim janë mbështetur gjashtë projekte më shumë. Shuma totale është 110 mijë e 450 euro.
Duke qenë se kjo ka qenë hera e parë që është lansuar versioni online i aplikimit, Yll Rugova, drejtor i Drejtorisë së Kulturës në Komunën e Prishtinës, e ka cilësuar si proces të suksesshëm. Ai ka thënë se vendimi që tashmë është publikuar është përfundimtar. Ndërsa ankesat do të shqyrtohen nga një komision i veçantë.
Komisioni i cili ka bërë përzgjedhjen e aplikimeve online ka qenë i përbërë nga historiania e artit Vesa Sahatçiu, artisti Alban Muja, drejtoresha e Qendrës Kulturore për Fëmijë, Diellza Sylejmani, Lindita Hajdari nga Komuna e Prishtinës dhe producenti Alush Gashi.
Çështja e vlerësimit të komisionit tash e sa kohë kritikohet nga njerëzit e fushës, pikërisht për shkak të mënyrës së përzgjedhjes së projekteve fituese dhe kriterit të vlerësimit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1018>
Title:<https://www.koha.net/kulture/100070/kosova-e-shqiperia-harrojne-deshtimet-perserisin-kalendarin-kulturor/>
Content:<
Ministrat e Kulturës të Kosovës dhe të Shqipërisë për të pestin vit me radhë kanë nënshkruar protokollin e bashkëpunimit për Kalendarin e Përbashkët Kulturor Vjetor.
Ceremonia e firmosjes së këtij protokolli është mbajtur të hënën në Kompleksin e Lidhjes Shqiptare të Prizrenit, pas një takimi paraprak të zhvilluar ndërmjet dy homologëve në një hotel privat në qendër të qytetit jugor, shkruan sot “Koha Ditore”. Por ministri i Kulturës, Rinisë dhe Sportit i Kosovës, Kujtim Gashi, dhe ministrja e Kulturës e Shqipërisë, Mirela Kumbaro-Furxhi, kanë hedhur firmat në një protokoll të ri duke lënë anash krejt dështimet e viteve të kaluara sa i përket kësaj marrëveshjeje ndërshtetërore.
Për disa prej drejtuesve të institucioneve qendrore të kulturës, Kalendari i përbashkët kulturor bëhet vetëm sa për të dalë në media e për të marrë poza gjatë nënshkrimit të tij, pasi realizimi i aktivistëve mbetet vetëm në letër. Ministria e Kulturës, Rinisë dhe Sportit pranon që ngecjet janë të shumta e si zakonisht premtohet se do të punohet më shumë në realizmin praktik të marrëveshjes.
Ministri i Kulturës, Kujtim Gashi, ka vlerësuar se ky akt hap rrugë të reja të bashkëpunimit mes Kosovës dhe Shqipërisë, ku institucionet marrin përgjegjësi, por nuk e prekin skenën e pavarur kulturore. Ndërsa ministrja e Kulturës e Shqipërisë, Mirela Kumbaro-Furxhi, ka pohuar se ky është formalizim i një komunikimi kulturor, merita për të cilin u shkon në radhë të parë njerëzve të kulturës, qoftë të institucioneve publike, qoftë të skenës së pavarur... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1019>
Title:<https://www.koha.net/kulture/100030/si-pritej-eqrem-cabej-ne-prishtine/>
Content:<
Pas protokolleve të bashkëpunimit mes Jugosllavisë dhe Republikës Popullore Socialiste të Shqipërisë, mes viteve 1971 - 1974, gjuhëtari i madh shqiptar Eqrem Çabej kishte ardhur për të ligjëruar në Universitetin e Prishtinës.
E bija e tij, Brikena Çabej, ka kujtuar në emisionin CODEX të KTV-së, se si pritej babai i saj në Prishtinë dhe si e përjetonte ai nderin që i bëhej në Kosovë.
>
Index:<1020>
Title:<https://www.koha.net/kulture/100029/cili-ishte-amaneti-i-eqrem-cabejt/>
Content:<
E bija e Eqrem Çabejt, botuesja Brikena Çabej, ka treguar se cili ishte amaneti i babait të saj në shtratin e vdekjes.
E ftuar në emisionin CODEX të KTV-së, ajo ka thënë se kur Çabej ishte vizituar nga një ish-nxënëse e tij që kishte pozitë në politikën e kohës, kur ajo e kishte pyetur se çfarë mund të bënte për të, Çabej i kishte thënë shkurt të merrej me “Mesharin” e Buzukut, përkatësisht botimin kritik të tij për të cilin Çabej kishte punuar 10 vjet, por që kishte mbetur i pa shpërndarë si botim.
>
Index:<1021>
Title:<https://www.koha.net/kulture/99876/muri-i-paqes-hellip-i-artistes-kosovare-ekspozohet-ne-shba/>
Content:<
Një pikturë e bën audiencën të shkelë mbi një moment kohe – duke ia mundësuar të ikë nëpërmjet imagjinatës dhe duke e lidhur nëpërmjet eksperiencave të përbashkëta. Peizazhet, çështjet e drejtësisë sociale, arti figurativ dhe kultura amerikane, të gjitha janë reflektuar në ekspozitën “ViewPoints 2018” të hapur në “Studio Montclair”.
Vepra të 65 artistëve të përzgjedhur nga më shumë se 800 aplikacione janë ekspozuar në edicionin e 21-të të “Annual Open Juried Exhibition” dhe do të qëndrojë e hapur deri më 16 gusht, transmeton “Koha Ditore” shkrimin e montclairlocal.news. Ekspozita po ashtu shënon herën e parë qysh kur galeria “Studio Monclair” e ka pasur rastin ta mbante aktivitetin “ViewPoints” në hapësirë të veten.
“Kjo ekspozitë pasqyron diversitetin e artistëve dhe sjell zërat e tyre pranë botës, nëpërmjet veprave të artit”, ka thënë Gary Garrido Shneider, i cili organizon ekspozitën.
“Secila vepër e ka një narracion dhe i qëndron kohës, sikur këngët që s’mund t’i hiqni nga mendja. Përfshihen vepra bardhezi, me ngjyrë, disa koncepte politike dhe imazhe që provokojnë biseda të mira”, ka shtuar ai.
Fotografitë e zbrazëta bardhezi e strukturat bosh të rikthyera nga natyra janë gjë karakteristike për artisten Martha Kerr. Fotografia e saj me titull “Dappled light through roof lattice” pasqyron një depo të shkretë, që ndodhet në Winslow të Arizonës. Kerr e ka kapur lindjen e diellit që kalon nëpërmjet çarjes së ndërtesës.
“Kam shkuar atje dhe jam ndalur kur kam parë hyrjen e depos. Kulmi ishte në gjendje të keqe dhe drita vallëzuese shtrihej në gjithë vendin. Kështu që ishte njëfarë dhurate”, ka thënë Kerr.
Kërpudhat e rritura në afërsi plehrash të kuajve, të rrethuara me rrjeta merimangash, pasqyrohen në serinë me fotografi të realizuar nga Floridian Kate Riddle.
“Këto kërpudha nuk mbijetojnë gjatë, kështu që kurdo që i gjej, i kap imazhet e tyre. Më pëlqen fotografia paksa e turbullt, e frikshme dhe e paorientuar, që është afër macros por jo krejtësisht makro- fotografi”, ka thënë Riddle.
Carole Lane ka ekspozuar veprën “Snowy on Glass”, që pasqyron një xham të thyer të makinave të braktisura në Atlantë. Në qendër të këtij imazhi e ka shtuar një shpend. “Më pëlqen të fotografoj gjëra që janë të dekompozuara, të kthehem në tokë. Dhe më pëlqejnë zogjtë”, ka thënë Lane.
Një skenë nga filmi “Malxolm X” i Spike Lee pasqyrohet në pikturën realiste të realizuar në akrilik nga Jose Pena, që shpërfaq një dhomë në rrëmujë, me shishe të pijeve alkoolike e dokumente të shpërndara gjithandej. Realizimi i kësaj pikture ishte proces po aq i komplikuar sa lëvizja e të drejtave civile.
“Procesi i krijimit ishte një katastrofë. Jam ndalur për disa herë. Pikturoja dhe pastaj kthehesha e shikoja prapë filmin. Filloja ta bëja pikturën më të butë dhe mundohesha të nxirrja gjithçka që të ishte sa më reale”, ka thënë Pena.
Bisedat për ndërtimin e një muri të gjatë në kufirin mes Shteteve të Bashkuara dhe Meksikës kanë shërbyer si inspirim për artisten Juna Skenderi. Artistja 31-vjeçare ka shkuar me një vizë në Shtetet e Bashkuara të Amerikës nga Kosova, më 1996, bashkë me familjen e saj, kur ishte vetëm 9 vjeç. Familja e saj e kishte zgjatur qëndrimin dhe nuk ka mundur të kthehej në Kosovë për shkak të konfliktit. Skenderi e ka qëndisur veprën “Peace Wall or Border Flag” (Muri i paqes apo flamuri i kufirit) duke përdorur perin e zi në pëlhurë. E shikuar prej poshtë, muri ngjason me një rrethojë me kunja, që po ashtu aludon në ëndrrën amerikane të pronësisë mbi shtëpinë.
“Pas zgjedhjeve të vitit 2016, si përfituese e lejeqëndrimit të njohur si ‘DACA’, kjo është mënyra ime e përballjes me mundësinë e kthimit në Kosovë. Kur administrata ka bërë thirrje të hapur për ta dizajnuar murin e kufirit, unë në vend të kësaj desha ta bëja një mur të paqes apo një flamur kufiri, duke përdorur penj të zi”, ka thënë Skenderi.
Artistja Donna Bassin, me veprën “We the People. Sufiyyah.7, 2017” pasqyron një grua të re, të mbështjellë në skaj me flamurin amerikan, tek balancon një shportë frutash mbi kokë, e që thekson potencialin e shkrirjes së banorëve të vendit me punëtorët. Ndërsa vepra “American Portraits” (Portrete amerikane) e Michael Endy, përfshin imazhe të rikrijuara nga kultura mitologjike e artefakteve të njohura si “Americana”. Disa prej artistëve kanë gjetur inspirim edhe jashtë kufijve të Shteteve të Bashkuara të Amerikës. Fotografi Jean-Paul Picard e ka inspiruar veprën e vet në një zonë ndërtimi në të cilën kishte hasur teksa po vizitonte qytetin kanadez, Quebec City.
Në përgjithësi vizitorët e ekspozitës “ViewPoints 2018” e marrin një imazh të përzier të reflektimeve politike, një pikëvështrim mbi botën në mënyra jo të pritshme dhe mbase edhe një mirëkuptim më të thellë mbi gjendjen humane.
>
Index:<1022>
Title:<https://www.koha.net/kulture/99957/slivova-rrefen-per-profesionin-e-tij-si-fotoreporter/>
Content:<
Ridvan Slivova fotoreporter, tash e mbi 30 vite pjesë e këtij profesioni.
Ai për rubrikën “Jeta në Objektiv” të emisionit “Jeta” të KTV-së, foli për këtë profesion, vështirësitë dhe sa i shpejtë duhet të jesh në vendin e ngjarjes për të kap momentin me aparatin fotografik e për tu kthyer pastaj në redaksi dhe plasu lajmin sa më shpejtë.
Slivova, po ashtu, për të rinjtë të cilët ëndërrojnë të bëhen fotoreporter jep këshilla si profesionist si dhe në fund mund të shihni një kolazh fotografish të përzgjedhura nga vet ai.

>
Index:<1023>
Title:<https://www.koha.net/kulture/99942/nenshkruhet-per-te-pestin-vit-radhazi-kalendari-kulturor-kosove-shqiperi/>
Content:<
Ministri i Kulturës, Rinisë dhe Sportit i Republikës së Kosovës, Kujtim Gashi dhe Ministrja e Kulturës së Republikës së Shqipërisë, Mirela Kumbaro- Furxhi, në ambientet e Lidhjes Shqiptare të Prizrenit, nënshkruan sot Protokollin e Bashkëpunimit për Kalendarin e Përbashkët Kulturor Vjetor, të pestin vit radhazi.
Përmes këtij akti, dy vendet janë pajtuar për përfshirjen e aktiviteteve kulturore në një kalendar të përbashkët, i cili është i bazuar në “Deklaratën e përbashkët për bashkëpunim dhe partneritet strategjik ndërmjet Këshillit të Ministrave të Republikës së Shqipërisë dhe Qeverisë së Kosovës” nënshkruar në Prizren më datë 11 janar 2014.
Kalendari i sivjetmë i përbashkët kulturor do të realizohen aktivitete në fushën e trashëgimisë, që kanë të bëjnë me digjitalizimin e trashëgimisë dhe trajnime e edukim në fushën e restaurimit dhe konservimit; ekspozita në fushën e arkeologjisë dhe të muzeve, në fushën e teatrove do të mbahet festivali mbarëkombëtar i teatrit dhe do të realizohen shfaqje teatrale si në Kosovë ashtu edhe në Shqipëri, në fushën e filmit do të jepen premierat e pesë filmave. Në fushën e artit pamor do të realizohet një ekspozitë e në Shqipëri. Këtë aktivitete do t’i bartin institucionet kombëtare përkatëse të kulturës.
Nënshkrimin e këtij kalendari ministri Kujtim Gashi e ka cilësuar si ditë shumë të rëndësishme për të dy vendet. “Është ditë shumë e veçantë për Kosovën dhe Shqipërinë. Nënshkrimin e kalendarit vjetor kulturor e kemi ideuar në lokacion të veçantë në shtëpinë tonë të përbashkët. Ky akt hap rrugë të reja të bashkëpunimit mes Kosovës dhe Shqipërisë”, ka thënë ai.
Ka pohuar se të gjitha institucionet e kulturës dhe trashëgimisë do të kenë aktivitete të përbashkëta edhe në Kosovë edhe në Shqipëri.
“Mendoj që ky është një moment që dy institucionet tona janë në krye të organizimeve pa e prek pjesën e pavarur të institucioneve të kulturës. Besoj që këtë vit është më i veçantë sepse jemi ndalë në aktivitetet specifike”, u shpreh Gashi duke shfaqur edhe vlerësim për punën e ministres Kumbaro në raport me lobimin për anëtarësimin e Kosovës në UNESCO.
Në anën tjetër, Ministrja e Kulturës së Shqipërisë, Mirela Kumbaro-Furxhi, tha se kultura e dëshmon më së miri se nuk ka kufi tjetër mes Kosovës dhe Shqipërisë përveç atyre administrativ.
“Është për mua viti i pestë si Ministre e Kulturës të nënshkruaj këtë kalendar por duke pranuar siç e tha edhe ministri është që është një formalizim i një aktiviteti e një bashkëpunimi që merita në radhë të parë i shkon institucioneve të kulturës”, tha ministrja.
Ajo pati vlerësim për institucionet e kulturës dhe skenën e pavarur kulturore të Kosovës. “Ne kemi njohur të gjithë energjinë që ka skena e pavarur e Kosovës me të cilën duam ta kemi një bashkëpunim por edhe për të mësuar më shumë sepse skena e pavarur ne Tiranë nuk e ka të njëjtën pjekuri. Kufijtë janë administrativë kultura është si lumenjtë. Lumenjtë kur kalojnë vijën e ujin nuk pyesin a ka kufi. Ne duhet te krijojmë të njëjtin mjedis për kulturën”, vlerësoi Kumbaro.
Që të dy ministrat thanë se koncepti i kalendarit të përbashkët është i hapur dhe do të përfshihen të gjitha vendet ku ka shqiptarë
“Koncepti i kalendarit të përbashkët kulturor është një koncept që është një skenë e hapur me Maqedoninë, me Malin e Zi, padyshim edhe me Greqinë por jo vetëm", tha në fund ministrja shqiptare.
>
Index:<1024>
Title:<https://www.koha.net/kulture/99879/ekspozita-interaktive-per-ana-frankun-trajton-edhe-racizmin/>
Content:<
Një kopje e ditarit më të famshëm në botë, në të cilin vajza e re hebraike përshkruan kohën kur po fshihej nga nazistët në dhomat e fshehta të një ndërtese në Amsterdam, është ekspozuar menjëherë në hyrje të qendrës edukative të titulluar “Anne Frank”.
Por ky ditar është e vetmja gjë tradicionale në gjithë ekspozitën, për të cilën vizitorët kanë nevojë të qasen me mjete multimediale për të mësuar më shumë për jetën e fshehtë të Anës në apartament. Titulluar “Anne Frank, Morgen Mehr” (Ana Frank, më shumë nesër), ekspozita është përceptuar “jo si muzeore, por laborator mësimor”, ka shpjeguar Meron Mendel, transmeton “Koha Ditore” shkrimin e DW.
Në vend se të udhëheqë klasat apo grupet e të rinjve nëpër një lloj turneu linear, kjo ekspozitë ua mundëson atyre të udhëhiqen nga vetë gjërat që u interesojnë. “Për të treguar se mund të jetë argëtuese të sfidosh veten”, ka thënë Mendel.
“Ne i marrim shumë seriozisht të rinjtë. Motoja jonë është: opinioni juaj ka rëndësi”. Themeluar më 2003, qendra edukative e vendosur në vendlindjen e Ana Frankut, Frankfurt, tashmë ka tërhequr afërsisht 120 mijë vizitorë me ekspozitën permanente “Ana Frank: një vajzë nga Gjermania”. Laboratori i ri interkativ mësimor ka për qëllim të tërheqë edhe më tepër se kaq.
Duke qenë se të rinjtë rregullisht janë interaktiv me kompjuterët, videot dhe ambientet digjitale, Mendel ka ardhur me idenë e shfrytëzimit të mjeteve multimediale, për të trajtuar tema si antisemitizmi, racizmi e diskriminimi – që janë pjesë e përvojave të përditshme të të rinjve – me një vizitë në “Museum of Technology” në Berlin. Pasi ka parë sesi djali i tij në mënyrë shumë entuziaste ka provuar të ketë interkativitet me instalacionet atje, ai ka vendosur që ta aplikojë këtë koncept edhe në qendrën edukative të Ana Frankut.
“Është një lloj fushe e lojës dhe një fushë eksperimenti që lidh të tashmen me të kaluarën”, ka thënë Meron. Katërmbëdhjetë punonjësit e qendrës u ndihmojnë vizitorëve në aspektin teknik – për shembull, sesi një buton i mundëson përdoruesit ta vizitojnë Ana Frankun në vendin ku familja e saj ishte fshehur nga 6 korriku i vitit 1942 derisa ishin zbuluar e arrestuar më 6 gusht të vitit 1944.
Laboratori interaktiv u mundëson vizitorëve të shkojnë nëpër dhomat e rikonstruktuara dhe të zbulojnë këndin privat të Anës, ku një arush qëndron mbi shtratin e saj, apo edhe në hapësirën e përbashkët ku ndante familja – përfshirë edhe të riun Peter, që ishte dashuria e parë dhe e vetme e saj. Skenat e pasqyruara në video 360-shkallëshe janë të bazuara në përshkrimet e dhëna në ditarin e saj. Një libër audio ua përshkruan vizitorëve hapësirën e Anës. Edhe dëshmitarët bashkëkohorë rrëfejnë dëshmitë e tyre.
Nxënësit që e vizitojnë laboratorin, megjithatë, nuk lihen veç me përshtypjet e tyre. Në fund të vizitës, gjithçka përmblidhet dhe diskutohet në grup, ka thënë kuratorja Deborah Krieg.
“Vizitorët e rinj ftohen ta pyesin veten: ku qëndroj me këto çështje? Çfarë më duket e padrejtë? Çfarë dua të ndryshoj?” Mes vizitorëve të veçantë në këtë ekspozitë ishte edhe e mbijetuara e kampit të përqendrimit, Trude Simonsohn. E pyetur nga të rinjtë sesi duhet mbrojtur nga tmerret naziste, që të mos përsëriten, ajo është përgjigjur: “Menjëherë thoni ‘jo’ cilësdo padrejtësi”.
>
Index:<1025>
Title:<https://www.koha.net/kulture/99877/duo-zadeja-me-akordim-mahnites-ne-rrugetimin-muzikor/>
Content:<
Katër duar në një piano bënë që dy botë muzikore të bashkohen në një të vetme. Pianistet shqiptare Kristina Petrollari - Laço dhe Dhurata Lazo shpalosën artistllëkun e tyre muzikor në një mbrëmje që erdhi si vazhdimësi e edicionit të nëntë të festivalit “Chopin Piano Fest”.
“Duo Zadeja” ka interpretuar edhe më parë ndaras në Prishtinë, por me një bashkëpunim të tillë erdhën për herë të parë, shkruan sot “Koha Ditore”.
Mbrëmja nisi me një vepër të Mozartit. Petrollari - Laço e ulur në anën e djathtë dhe Lazo në anën e majtë të pianos, në amfiteatrin e Bibliotekës Universitare, sollën “Andate with varations in G.K 501”. Kjo vepër u bë si sinjal se çfarë të priste publiku në vazhdim. Përkushtimi dhe serioziteti i dy pianisteve shqiptare bënë që kjo vepër të përçojë emocion tek publiku. Në këtë formë ato vazhduan dhe shpalosën një copë bote muzikore për një orë e gjysmë. Mbrëmjen e vazhduan me një kompozitor tjetër.
Dy pianistet me një frymë interpretuan me akordim mahnitës, të futura thellë në botën muzikore, që me sy mbyllur përjetohej sikur një performues i vetëm të ishte para pianos. Këtë rrugëtim e vazhduan me një tjetër kompozitor. Kjo nënkupton se edhe stili dhe kërkesat ishin të tjera. Sollën “16 Waltzes, op.39” të Brahmsit. Valset pasqyrojnë botën e brendshme të kompozitorit. Forma e limituar e valseve kishte bërë që kreativiteti i Brahmsit të zgjerohej, për t’u dhënë këtu atyre një dimension tjetër.
Dyshja solli “Katër stinët” e tij.
Drejtoresha artistike e këtij festivali, Lejla Pula, ka thënë se një mbrëmje e tillë, pas përfundimit zyrtar të festivalit, erdhi si freski... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1026>
Title:<https://www.koha.net/kulture/99875/kajtazi-mes-emrave-te-njohur-do-te-sfidohet-me-kenge-mjuzikli-ne-hamburg/>
Content:<
Sopranoja kosovare Elbenita Kajtazi, e cila po bën karrierë në Gjermani, do të bëhet pjesë e një projekti muzikor pak më ndryshe se ato të mëparshmet. Do të ngjitet në skenë me emra të mëdhenj të skenës së muzikës klasike botërore.
Bashkë me dirigjentin e njohur amerikan Kent Nagano e pianistin rus Nikolai Lugansky, ajo do të këndojë nën përcjelljen e orkestrës prestigjioze gjermane “Philharmonisches Staatsorchester Hamburg” (Hamburg Philharmonic State Orchestra), shkruan sot “Koha Ditore”.
Ata do të sjellin disa këngë nga mjuziklli i njohur “West Side Story”, që konsiderohet “Romeo dhe Xhulieta” e kohëve moderne. Por këtu ngjarja zhvillohet në New York dhe bëhet fjalë për dy grupe të gangsterëve të rrugës.
Muzikën e këtij mjuzikli e ka bërë Leonard Brenstien me tekst të Stephen Sondheim dhe është inspiruar pikërisht nga tragjedia e Shakespearit. Kajtazi do të këndojë dy këngë nga ky mjuzikëll, “I Feel Pretty” dhe duetin “Balcony Scene” bashkë me tenorin Oleksiy Palchykov.
Këto këngë do të këndohen nën ambient të hapur në “Rathausmarkt Open Air” dhe koncerti do të transmetohet në kanalet e njohura “Arte” e Zdf”. Një ngjarje e tillë do të zërë vend në muaji gusht... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1027>
Title:<https://www.koha.net/kulture/99854/festivali-shqiptar-mbush-sheshin-qendror-te-detroitit/>
Content:<
Është viti i tretë radhazi që shqiptarët shpalosin këngët dhe vallet e tyre në qendër të Detroitit në shtetin Miçigan. Festivali Shqiptaro-Amerikan që zgjat dy ditë, mbledh artistë nga SHBA, Shqipëria, Kosova, Mali i Zi dhe Kanadaja.
Nisma për të mbledhur çdo vit këngëtarë dhe valltarë shqiptarë në sheshin Hart Plazza të Detroitit hyri në vitin e tretë.
Sheshi që përdoret zakonisht për grupe të mëdha amerikane të rokut apo teknos, po pret këtë qershor muzikën shqiptare me disa nga interpretuesit më të mirë që ofron ajo.
Hart Plazza ndahet vetëm nga nje brez i vogël uji nga Kanadaja dhe ky është një rast i mirë që në festival të vijnë edhe shqiptarë nga ana tjetër e kufirit.
Bordi i Festivalit është kujdesur të sjellë muzikë dhe valle nga të gjitha trevat shqiptare.
Organizatorët thonë se qëllimi kryesor është për të mbajtur të afruar komunitetin dhe për t&#39;i treguar botës se shqiptarët kanë mjaft për të ofruar përsa u përket vlerave të kulturës.
Në fakt, sipas organizatorëve shqiptarët janë sot për sot të vetmit që mbajnë një festival etnik në qendër të Detroitit.
Shoqatat dhe biznesmenët që mbështesin këtë festival i thanë Zërit të Amerikës se shpresojnë ta bëjnë Festivalin një ngjarje të rregullt të përvitshme, duke u nisur nga interesimi i shtuar që pati këtë vit.
Pasi grupet muzikore mbaruan interpretimin, sheshi i festivalit u hap për të gjithë të pranishmit.
>
Index:<1028>
Title:<https://www.koha.net/kulture/99724/kantatat-me-te-mira-te-bachut/>
Content:<
Peter Wollny, drejtor i Arkivit të Bachut në Leipzig, Michael Maul, drejtor i ri i festivalit “Bachfest” dhe Sir John Eliot Gardiner, dirigjent britanik, si dhe ideator i gjithë nismës: këta janë tre ekspertët që kanë përzgjedhur ato që do të konsiderohen kantatat “më të mira” të të gjitha kohërave që ka shkruar Bach. Maul i ka identifikuar 33 prej tyre, Gardiner në përgjithësi 38, ndërsa Wollny 52 sosh.
Pesëmbëdhjetë kantatat janë përfshirë në listën e “më të mirave” të të gjithë përzgjedhjes së tre studiuesve të veprës së Bachut, dhe ajo që është më e rëndësishmja është që ata nuk i kishin krahasuar shënimet e tyre para përpilimit të listës, shkruan Koha Ditore.
Wollny, Maul dhe Gardiner pastaj e kanë reduktuar listën në 33 kantata. E të gjitha veprat e përfshira në listë tashmë janë interpretuar brenda 48 orëve të para të edicionit të sivjetmë të festivalit “Bachfest”, që mbahet në Leipzig, që ka nisur më 8 të këtij muaji. Fiks 18 orë muzikë në dhjetë koncerte të ndara janë mbajtur nëpër kishat “St.Thomas” dhe “St.Nikolaus”, ku vetë kompozitori me nam kishte punuar dikur. E kush do t’i nënshtrohej një prove të tillë? Nuk ka nevojë të shohësh më përtej sesa në festivalet e mëdha si ai i muzikës rock “Rock am Ring” apo “Richard Wagner Festival” në Bayreuth, për të gjetur shembuj të ngjashëm të konsumimit të muzikës “live”.
Pjesëmarrja e “Cantata Ring” (Unazës së kantatave) në Leipzig, në fakt ishte rezervuar gjashtë muaj përpara, kur ishin shitur të gjitha biletat. Vizitorët kishin bërë udhëtime nga vende të ndryshme për të marrë pjesë aty, deri edhe nga Zelanda e Re. Dhe çfarë është një kantatë? Termi vjen nga fjala italiane “cantare” dhe ka të bëjë me të kënduarit. Kantata është vepër vokale që zgjat rreth 20 minuta, dhe përfshin disa vepra më të vogla me vokal solo, refren dhe shoqërim të instrumenteve – apo nganjëherë edhe të gjitha këto përnjëherë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1029>
Title:<https://www.koha.net/kulture/99832/17-vjecarja-nga-ferizaji-shpalos-punen-me-portretet-e-saj/>
Content:<
Erëmira Murati ishte po ashtu e ftuar në emisionin “Jeta” të KTV-së.
17 vjeçarja nga Ferizaji merret me pikturën. Ne zemër i ka portretet, ky është stili i cili i “flenë” më së shumti.
Për “Jeta” flet rreth këtij pasioni të cilin në të ardhmen planifikon ta ketë edhe profesion. Ajo portretet e saj ia dhuroi edhe dy emrave që bënë shumë për popullin kosovar, ambasadori amerikan për Kosovë, William Walker, si dhe kongresmeni Eliot Angel.
Për më tepër ndiqeni storien.

>
Index:<1030>
Title:<https://www.koha.net/kulture/99723/oceans-8-pa-origjinalitet/>
Content:<
Me fluksin e mbulimit të 20-vjetorit të “Sex and the City”, që përkon edhe me vazhdimin e sezonit së fundmi - të vonuar për shkak të lansimit të “Ocean’s 8” dhe lajmin për një serial të ri në “Netflix” bazuar në Anna Delvey - e kam gjetur veten jo duke menduar se a jam Miranda apo Carrie, por më tepër se cilin rol do ta luaja në një ekip që planifikon plaçkitjen.
“Ocean’s 8” rikrijon strukturën nga trilogjia e Steven Soderbergh: Sandra Bullock portretizon Debbie Ocean, e cila është motra e Danny Ocean që u portretizua nga George Clooney, dhe e cila e hap filmin gjatë dëgjimit me kusht e del nga burgu, shkruan Koha Ditore.
Njëjtë siç ka bërë Danny: në veshje formale, me buzëqeshje të ngrohtë. Ajo shkon drejt tek Lou, ndihmësja e saj fjalëpak (roli i Brad Pitt, që këtu portretizohet nga Cate Blanchett).
Lou nuk pajtohet me planin e Debbiet që të vjedhin qaforen me diamante në “Met Gala”, por Debbie i thotë asaj se këtë mund ta bëjnë shpejt dhe pa shpenzime... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1031>
Title:<https://www.koha.net/kulture/99722/what-is-democracy-analizon-ashper-sistemin/>
Content:<
Një fjalë e urtë churchilliane thotë se – me gjithë të metat – demokracia është sistemi më pak keqqeverisës.
Filozofja, filmbërësja dhe aktivistja Astra Taylor ka qasje më kritike për këtë përshkrim fascinues dhe me përpikëri ndërton një argument që shumica e shteteve perëndimore po udhëhiqen nga një formë shumë e keqe e demokracisë, shkruan Koha Ditore.
Një tjetër formë direket e demokracisë është e mundshme nëse përpiqemi të punojmë për të. Por ekziston një truk – që do të kërkonte komplet kolapsin e kapitalizmit global të udhëhequr nga oligarkët. Ky përfundim i sikletshëm e bën dokumentarin e saj sfidë të qëllimshme ndaj vetëkënaqësisë , dhe si rezultat është i mrekullueshëm për t’u shikuar.
Taylor udhëton në mbarë botën për t’u takuar me mendimtarë e aktivistë të cilët janë të shqetësuar nga mënyra se si po funksionon demokracia në shoqëritë e tyre... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1032>
Title:<https://www.koha.net/kulture/99721/jimmy-carter-dhe-presidenca-e-mbajtur-peng/>
Content:<
Pak para ceremonisë inauguruese të Ronald Reagan në janarin e vitit 1981, një prej ndihmësve të tij e draftoi një shkresë që rekomandonte që ai ta ftonte pararendësin e tij, Jimmy Carter, për një darkë në Shtëpinë e Bardhë.
“Në fund të fundit, derisa populli amerikan e refuzoi në masë të madhe presidentin Carter, ata vazhduan ta pëlqejnë Jimmy Carterin personalisht”, shkruante mesazhi.
E kam gjetur këtë shkresë gjatë një hulumtimi në arkiva, kohëve të fundit, si një lloj kujtimi për kohën kur Carter qe shfaqur në jetën tonë kombëtare, shkruan Koha Ditore.
Ai ishte i thjeshtë, fermeri që vishte xhinse, e që kishte premtuar ta shëronte vendin pasi që rasti “Watergate” jo vetëm që e goditi ekonominë e mjerueshme, por solli edhe kriza që e mbingarkuan vetë atë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1033>
Title:<https://www.koha.net/kulture/99720/selamlleku-qe-pret-mysafiret-dhe-mban-gjalle-nje-zanat/>
Content:<
Shadan Shilik nuk e di ndjenjën e jetesës në mëhalla me plot gjallëri e raporte të mira fqinjësore.
Në aso çfarë i ka pasur Prizreni në kohën kur ishte lindur ai, në vitin 1971. E ka peng të fëmijërisë këtë pjesë. I lindur në qendër të qytetit, atij i qe dashur të lëvizte gjatë ditës në lagje të tjera të Prizrenit për të kërkuar shokë e lojë.
I numëron edhe përparësitë, edhe mangësitë e jetës në një monument kulturor, siç është ai i selamllëkut të Shani Efendiut.
I ati i tij briskpunues e kishte blerë një pjesë të këtij objekti pas Luftës së Dytë Botërore. Nga i ati ai ka trashëguar edhe zanatin, e në një dyqan në kompleksin e selamllëkut ai mban gjallë traditën që e ka trashëguar prej tij.
Shumë vjet më parë, Shani Efendiu e kishte ndërtuar selamllëkun, për të pritur mysafirët. Ndërtuar në fundin e shekullit XIX, në një pjesë të këtij objekti kryhet detyra e sjelljes në Prizren të turistëve nga e gjithë bota. Për ta zbuluar Prizrenin me rrethinë, e më shumë se kaq Kosovën... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1034>
Title:<https://www.koha.net/kulture/99719/dy-rrefime-prapa-ndricimit-te-skenes/>
Content:<
“Xel ndeze dritën tek Bujari. Jo atë, tjetrën. Veç për portretin e tij”, thotë Bekim Lumi, i cili me mikrofon në dorë jep instruksionet e fundit për aktorët e shfaqjes “Arturo Ui”, një ditë para premierës.
Në mungesë të atij që njihet si Xeli (Mursel Bekteshi), ndriçuesi tjetër i njohur në Teatrin Kombëtar si Sheki, (Sherif Sahiti) plotëson kërkesat e Lumit, shkruan Koha Ditore.
Kur ndizet drita, aktori Bujar Ahmeti ecën nja një metër më përpara për t’iu përshtatur asaj. Bekteshi e Sahiti, dy ndriçuesit e skenës së Teatrit Kombëtar të Kosovës qëndrojnë krejt në fund të sallës.
Janë të vendosur mbi atë që njihet si lozhë e sallës së këtij institucioni teatror. I kanë nën vëzhgim sallën dhe skenën. S’ka njeri brenda teatrit që vëzhgon më mirë sesa ata dy.
Në kabinën e ndriçimit
Dera për të shkuar tek kabina e ndriçimit ndodhet në të majtë të korridorit të gjatë, nëpërmjet të cilit shkohet tek administrata e udhëheqësit të TKK-së e Baletit Kombëtar të Kosovës. Derën e kabinës së ndriçuesve, rrallëherë e hap ndokush tjetër pos atyre që këtë hapësirë e konsiderojnë zyre... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1035>
Title:<https://www.koha.net/kulture/99718/artistja-qe-me-art-eksploron-historite-reale/>
Content:<
Shpresa Faqi do që të njihet si artiste. Nuk i pëlqen ta quajnë refugjate, apo të ketë emër tjetër.
Këtë epitet ia ka krijuar vetes përmes veprave. Më së miri këtë e bën të qartë me projektin e saj të fundit, me titull “Vozitja”.
Blloku me letra të bardha i “shkarravitur” me tush u bë dokument, i cili në vete ka histori të njerëzve dhe vendeve të ndryshme.
Një udhëtim prej Kasselit të Gjermanisë për në Prishtinë, bashkë me ndalesat nëpër qytete të tjera, u bë rrugëtimi jetësor i saj.
Përshkimi i të njëjtës rrugë që para 28 vjetësh e kishte kaluar me familjen e saj kur braktisën Kosovën, sjell rrëfime të fuqishme. Prej Kasselit në Bielefeld, më pas në Salzburg e Lubjanë, Sarajevë e Podgoricë, Ulqin dhe në fund Prishtinë, ajo rikthehet në kohë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1036>
Title:<https://www.koha.net/kulture/99687/masa-nuk-e-di-cila-eshte-e-verteta/>
Content:<
Agim Selimi ka mbaruar Fakultetin e Mjekësisë në Prishtinë, ndërsa ka specializuar në Tiranë për psikiatri.
Në Tiranë ka mbaruar Regjinë për Teatër në Universitetin e Arteve të Bukura. Në këtë universitet ka qenë i angazhuar si ligjërues në vitet 1996-1999, në lëndët Regji Teatri dhe Mjeshtri e Aktori, shkruan sot “Koha Ditore”.
Nga viti 1999 e deri më sot është i angazhuar si profesor i Regjisë në Prishtinë. Ka qenë për dy mandate drejtor i teatrit të qytetit të Prishtinës “Dodona”, ndërsa aktualisht është dekan i Fakultetit të Arteve të Bukura të Universitetit të Prishtinës.
Selimi është personazhi i kësaj jave që rrëfehet në rubrikën e përjavshme “7 Shkronjat” në “E diela e Koha Ditore”.
Arti është përherë në kundërshtim me realitetin e vrazhdë. Artist i mirëfilltë është ai i cili arrin të krijojë një botë imagjinare, e cila botë bëhet më e pëlqyer se bota reale.
Artistët në esencë janë “impotentë” në realitetin e përgjithshëm. Forca e tyre qëndron në krijimin e një bote imagjinare që krijon edhe adhuruesit e vet. Përmes tyre artisti përpiqet të ndryshojë realitetin e keq e të shëmtuar... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1037>
Title:<https://www.koha.net/kulture/99659/halili-con-ne-vjene-zerin-e-kosovareve-te-izoluar/>
Content:<
Zëri i kosovarëve të izoluar do të dëgjohet në Vjenë përmes punës së artistes shqiptare, Ervina Halili.
Më 20 qershor Halili do të prezantojë punën e saj artistike në “Museums Quarter”, në të cilën shfaqen tekste zanore në gjuhën shqipe të cilat flasin për pamundësinë e lëvizjes së lirë në kontekst politik dhe emocional.
“‘Museums Quarter’ është një kompleks muzesh me hapësirë prej 60.000 metra katrorë. Përfshinë barokun dhe muzetë e artit bashkëkohorë si Leoplod, Mumok e Tanzquartier. Përveç këtyre, muzeu ka një numër të madh të studiove të artistëve të cilët përkohësisht jetojnë dhe punojnë brenda muzeut”, ka thënë Halili për Koha.net.
Ajo bën të ditur se ky projekt i sjelljes së artistëve të huaj për të kontribuar brenda muzeut është themeluar në vitin 2002 dhe mbështetur nga Ministria e Punëve të Jashtme dhe Integrimeve Evropiane dhe Institutit Kërkimor për Art dhe Teknologji.
Dashamirët e artit mund të vizitojnë gjithashtu këto studio çdo të diele, për të parë punët e artistëve.
Në këto rezidenca arti çdo dy-tre muaj ftohen artistë të secilës fushë të artit dhe letërsisë. Sound Art, letërsi, fotografi, art i rrugës, grafikë, performancë, dhe këta artistë mund të vazhdojnë punën e tyre individualisht ose edhe mund të bashkëpunojnë me artistët e fushave të tjera.
Në qershor e korrik, përveç Ervina Halilit, janë edhe këta artistë në muze:

“Secili prej tyre ka ngjarjen individuale, dhe ajo e imja është me datën 20 qershor brenda hapësirës së muzeut. Do të projektohen disa tekste zanore në gjuhën shqipe të cilat flasin për pamundësinë e lëvizjes së lirë në kontekst politik dhe emocional si dhe për trajtim të qenies njerëzore si qenie politike. Do të prezantohet libri im i botuar këtu në Vjenë “Der Schlaf des Octopus” si dhe koncepti i vetë shkatërrimit kolektiv si pasojë e nënshtrimit ndaj etikës politike dhe konvencionale”, shprehet Halili për Koha.net.
Ajo shton se, “projekti aktual në të cilin po punoj është material më i ndjeshëm se sa materiali poetik të cilin do ta prezantoj me datën 20 qershor. Projekti aktual i punës si hulumtim ka përfunduar gjatë qëndrimit tim në Kosovë, pas kthimit tim nga Grazi, dhe vazhdon të jetë i hapur për rrëfime spontane”.
Këto nuk janë të vetmet projekte të saj, ajo gjithashtu bën të ditur se më 1 shtator do të prezantohet një pjesë e punëve të saj në gjuhën gjermane.
“‘Landis & Gyr Stiftung’ në Zug me ka ndarë çmimin për shkrimtaren e gjysmëvjetorit me ç’rast nga gushti i këtij viti do të mund të vazhdoj rrugëtimin tim letrar atje në studiot dhe galeritë e tyre. Më 1 shtator gjatë ‘Zuger Kunstnacht’ do të prezantohet një pjesë e punëve të mia në gjuhën gjermane nga aktori Zari Dzaferi, dhe saksofonisti Christof Zurbuchen”, thotë Halili.
>
Index:<1038>
Title:<https://www.koha.net/kulture/99565/dimensionaliteti-i-vertete-i-arkitektures/>
Content:<
Në realitetin e sotëm, ku shteti dhe shoqëria kosovare ende nuk e shohin ndërtimin si proces të krijimit të vlerave arkitektonike, libri i Albert Mustafës është një nismë e mirë, e cila mund të shërbejë për emancipimin kulturor dhe profesional jo vetëm të studentëve dhe arkitektëve shqiptarë, por edhe të lexuesit më të gjerë. 
Me një qasje tërësisht të ndryshme nga ajo me të cilën ligjërohet arkitektura në universitetet tona, ky libër i vlefshëm synon që përmes trajtimit analitik dhe në të njëjtën kohë edhe kritik të veprave të arkitektëve botërorë, të vërë në pah rëndësinë dhe rolin esencial të arkitekturës në aspektin e përjetimit dhe perceptimit të objekteve arkitektonike nga vetë shfrytëzuesit e tyre, shkruan sot Arianit Bytyçi në Koha Ditore. 
Besoj se të gjithë ne arkitektët që jemi këtu, por edhe të pranishmit e tjerë, jemi të vetëdijshëm se jo çdo ndërtesë është apo mund të quhet arkitekturë. 
Një ndërtesë mund të konsiderohet vepër arkitektonike vetëm nëse ajo bëhet objekt i debatit kulturor për vlerat e saj. Në mënyrën e vet, Albert Mustafa në librin e tij e shpreh atë që e kanë shprehur edhe kritikë botërorë për arkitekturën dhe emocionet që krijon ajo tek njerëzit. 
Alberti me konstatimet e tij është në linjë të mendimit me kritikun e mirënjohur Paul Golderberger, i cili thotë se “të bërit arkitekturë është e lidhur ngushtë me vetëdijen që duhet ta kemi se ndërtesat brenda nesh krijojnë reaksione emocionale.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1039>
Title:<https://www.koha.net/kulture/99564/histori-e-mbuluar-me-legjenda/>
Content:<
Iraku është prej vendeve të rralla në Lindjen e Mesme që s’ka vizitorë për shkak të gjendjes jostabile politike prej 1968-s. 
Kështu, jam detyruar të shkruaj për shqiptarët e Irakut prejse jam larguar nga Prishtina, për ta përfunduar monografinë “Shqiptarët në botën arabe”, Rilindja, 1990. 
Me gjurmimet e mia prejse largu kam hasur në shumë personalitete ushtarake e administrative, që kanë bërë emër gjatë sundimit osman në Irak, gjatë viteve (1534-1917), shkruan sot Muhamed Mufaku në Koha Ditore.
Megjithatë, një koleg irakian në universitetin ku punoj tani më tregoi për një gjeneral irakian (në pension) me orgjinë shqiptare ose “arnaut” që jeton në Amman prej 2003, prejse administrata e përkohshme amerikane e shpërndau ushtrinë irakiane. Kuptohet, me kureshtje të madhe shkuam se bashku për një vizitë te gjenerali në pension, që e kishte banesën jo më larg se 200 metra prej banesës sime. 
Ishte moment prekës kur zbuluam se jemi “fqinj” nja 15 vjet pa e njohur njëri-tjetrin, pavarësisht asaj që na lidh. Kureshtja e historianit nuk kishte kufi, kështu biseda zgjati shumë dhe u ndamë me shpresë që të shihemi jo vetëm në Amman, por edhe në vendbanimet e arnautëve në veri e perëndim të Bagdadit.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1040>
Title:<https://www.koha.net/kulture/99562/ideologjia-ne-kendveshtrimin-sociologjik-te-karl-mannheimit/>
Content:<
Shtjellimi teorik i koncepcionit të ideologjisë, zë vend të veçantë në mendimin sociologjik të Karl Mannheimit. 
Në përpjekjen e tij për ta trajtuar objektivisht dhe në raport me rrethanat socio-historike fenomenin e ideologjisë, autori fillimisht heton gjenezën joformale të saj. 
Ai merr për bazë pikëpamjen e Francis Bacon-it mbi idola-n, e cila mund të konsiderohet si paraardhëse e koncepcionit modern mbi ideologjinë. Idola, manifeston dukurinë e mendimit spekulativ dhe formave të tjera të imazheve të përgënjeshtruara apo false që si të tilla janë pjesë e pandashme e jetës dhe organizimit shoqëror, shkruan sot Albert Mecini në Koha Ditore.
Në librin e tij Ideologjia dhe Utopia, Mannheim thekson faktin se si koncepcioni modern mbi ideologjinë zë fill në periudhën e luftërave imperiale të Napoleonit, por më veçanërisht lidhet me ndryshimet epokale që solli Revolucioni Francez. Ndryshe, ideologjia në kuptimin dhe përdorimin e sotëm paraqet një sistem besimesh, botëkuptimesh por edhe forma të artikulimit politik e social në të cilat organizohet shoqëria. 
Karl Mannheim dallon dy koncepte bazë të ideologjisë, koncepti partikular dhe total. Sipas autorit, koncepcioni partikular i ideologjisë i referohet kryesisht kuadrit të analizës mbi bazën e nivelit psikologjik të investigimit duke marrë për bazë një dimension të gabimeve të natyrës psikologjike, të cilat ndryshe nga mashtrimi i qëllimshëm, nuk janë intencionale, por pasojnë nga determinante shkakore.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1041>
Title:<https://www.koha.net/kulture/99561/heroika-skenderbegiane-e-letersise-shqipe/>
Content:<
Në kapërcyellin pesëshekullor të robërisë otomane, shqiptarët e pësuan njërën prej zezonave më të mëdha që ka njohur bota, atë që Ismail Kadare e quan “dergjja osmane”. Prandaj, në këtë kontekst fare lehtë mund të kuptohet se pse letërsia shqipe, sidomos ajo e Rilindjes, figurën e Skënderbeut e shndërroi shpeshherë në një mit letrar.
Kombi shqiptar është komb kulturor i mbrujtur nga Rilindja Kombëtare Shqiptare (1836-1912). Këtij mendimi i dha vulë qysh më 1910 themeluesi i mendimit kritik shqiptar, Faik Konica, tek kryevepra e tij “Albania”, duke i shuar kështu të gjitha dilemat e deriatëhershme të komb-krijimit dhe shtet-krijimit shqiptar, kurse atributet dhe meritat për këtë ai ia dha lëvizjes letrare të asaj periudhe, respektivisht shkrimtarëve - pra letërsisë dhe autorëve të Rilindjes, shkruan sot Arben Veselaj në Koha Ditore.
Por cila qe kryeshenja e kësaj letërsie së cilës i referohen këto atribute?
Rilindja Kombëtare Shqiptare në thelb qe lëvizje kulturore - iluministe dhe emancipuese për një popull të mbetur nën margjinat e pushtimit pesëshekullor otoman, dhe kjo lëvizje u mbështet kryesisht tek letërsia, e cila për kryetemë e pati heroikën skënderbegiane.
Letërsia e Rilindjes Kombëtare Shqiptare gjatë misionit të saj gati njëshekullor brumosi idetë politike dhe propagandistike sipas të cilave zgjedha pushtuese otomane për pesë shekuj i shkëputi dhunshëm shqiptarët nga Evropa, duke ua shkatërruar trashëgiminë kulturore, duke shkaktuar tragjedi e shpërngulje të mëdha, siç ndodhi me kolonitë arbërore në Sicili e Kalabri.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1042>
Title:<https://www.koha.net/kulture/99560/derrasat-qe-qanin/>
Content:<
Në dërrasat e Teatrit Kombëtar, u shfaq Brehti, me regji të Bekim Lumit. Bekimi zgjodhi, dhe trajtoi, si gjithnjë, një temë provokuese, nga më klasiket sot, sotrien e Arturo Ui (Arturo Ui – Historia e një karriere që mund të frenohej) dhe të njejtën, me dinamikën e shtuar të shtjellimit e koncentroi në një minutazh të përshtatshëm për shfaqje të tillë.
Në krahasim me inskenimet e ngjashme regjisori Lumi arrit që të tërën ta përmbledhë në një shfaqje kontinuale, pa ndërprerje, me transformime të roleve që ndodhin në skenë, e me transformime simbolike nëpërmjet ndërrimit të kostumeve dhe makijazhit nën sytë e publikut, me dialogjet e drejtuara drejtë tij, por edhe më përfshirjen e auditorit në mënyrë interaktive, me aktrimin me te, si pjesëmarrjes direkt në shfaqje, shkruan sot Arbër Vehap Shita në Koha Ditore.
Avangardisti
Loja e aktorëve, e karakterizuar me një lëvizje, në momente, brutale skenike, jep karakterin e personazheve të veprës, dhe e shoqëruar me kostumografinë e kohës, pasqyron periudhën e shtjellimit të temës nga vet Brehti, i cili, si hebre që ishte, këtë e shkroi në përudhën e pritjes së vizës amerikane, gjatë qëndrimit të tij në Helsinki të Finlandës, në vitin 1941, për vetëm tri javë shkrim.
Ishte poet dhe dramaturg, i cili rebelizmin e tij e shfaqi në zhvillimin e mënyrës provokuese të trajtimit të saj, duke e shndërruar në arenë të agjitimit dhe iluminizmit politik. Këtu e gjen vetën edhe shikuesi, dhe gjënë edhe lidhjet e Lumit me Brehtin, ngjashmëritë dhe synimet.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1043>
Title:<https://www.koha.net/kulture/99581/presidenti-meta-dekoron-me-titullin-naim-frasheri-violinisten-e-shquar-ervis-geges/>
Content:<
Në kuadrin e vizitës në Berlin, presidenti Ilir Meta, i akordoi në një ceremoni të veçantë violinistes së shquar shqiptare, Ervis Gega, Titullin e lartë “Naim Frashëri”.
Presidenti Meta me këtë rast shprehu mirënjohjen e thellë për kontributin e dhënë nga violinistja e shquar për lartësimin e emrit të Shqipërisë në arenën ndërkombëtare, njofton zyra e Presidencës së Shqipërisë.
“Kam privilegjin që si president të Republikës të vlerësoj një personalitet që kontribuon për lartësimin e emrit të vendit tonë në Gjermani, në Evropë dhe në të gjithë skenat ku ajo demonstron talentin e saj”, tha Meta.
Duke vlerësuar talentin e Gegës, performancën e saj në skenat më prestigjioze të Gjermanisë dhe të botës, si dhe karrierën shumë të suksesshme artistike si Koncertmaestre e parë e Filarmonisë së Bonnit, Presidenti Meta nënvizoi se shqiptarët ndjehen krenarë me talente të tilla në botë.
Presidenti i Republikës i akordoi violinistes Ervis Gega titullin e lartë “Naim Frashëri” me motivacionin “në shenjë vlerësimi për kontributin artistik si një violiniste e shquar dhe e suksesshme shqiptare e cila interpretuar në festivalet shqiptare dhe në skenat e mëdha botërore”.
>
Index:<1044>
Title:<https://www.koha.net/kulture/99577/italiania-shpalos-pese-arsyet-pse-duhet-vizituar-prizrenin/>
Content:<
Nuk njoh asnjë person të vetëm (përveç meje kuptohet) që e ka menduar Kosovën si destinacion udhëtimi. Megjithatë ky shtet i vogël në zemër të Ballkanit, larg rrugëve klasike turistike, ka kaq shumë për të ofruar për vizitorët e tij, të cilët duhet ta konsiderojnë atë duke e përfshirë në itinerarin e tyre të Europës Lindore.
Kështu e nis shkrimin e saj gazetarja dhe udhëtarja e njohur italiane, Francesca Masotti, të publikuar në blogun e saj “Francesca on the top World”.
Në veçanti, Prizreni, i konsideruar nga kosovarët si kryeqyteti kulturor i vendit, me shtëpi otomane, xhami të lashta dhe rrugë të shtruara. Ai mund të vizitohet si një udhëtim ditor nga Prishtina, pasi janë rreth një orë nga njëri-tjetri. Çdo verë, në gusht, Prizreni pret DokuFestin, një festival kushtuar dokumentarëve më të mirë të Kosovës dhe Ballkanit, është një mundësi e mirë për të ardhur këtu, shkruan ajo.
Në vijim 5 arsyet pse, sipas mendimit tim, ia vlen të shkosh në zbulimin e këtij qyteti përpara se të gjithë të bëhen të vetëdijshëm për bukurinë e tij.
Të humbasësh në lagjen Shatërvan
Lagjja Shatërvan është zona më e rëndësishme (dhe turistike) historike e qytetit. Të bën për vete me praninë e shtëpive të shumta me ngjyrë në stilin osman, të ruajtura mirë. Këshilla është të humbasësh në rrugët e saj të ngushta dhe të admirosh ndërtesat fetare që gjenden njëra pas tjetrës. Prizreni është në të vërtetë, një nga qytetet më multikulturore në Ballkan: gjuhët zyrtare këtu janë tre (shqip, serbisht dhe turqisht) dhe pavarësisht numrit të xhamive që është dukshëm i lartë, qyteti ka gjithashtu shtëpi të bukura ortodokse dhe një kishë katolike.
Të vizitosh xhaminë Sinan Pasha
Ndërtesa më e rëndësishme fetare në Prizren është padyshim xhamia e Sinan Pashës. Është një xhami imponuese, e vendosur në hyrje të rrethit të Shatërvanit. Ajo mund të vizitohet dhe brenda saj mund të fotografoni (gjë që mund të duket normale, por nuk është sepse në kishën ortodokse serbe të Shën Gjorgjit në Prizren nuk më lejuan të fotografoj as nga jashtë). Unë rekomandoj që sapo të arrini në xhami, të ngrini kokën lart sepse dekorimet si në pjesën e jashtme edhe në kupolën e brendshme, janë thjesht të mrekullueshme.
Të shëtisësh gjatë rrjedhës së lumit Lumbardhi dhe të arrish në hamam
Prizreni shtrihet përgjatë lumit Lumbardhi, i cili ndan qytetin në dy pjesë. Lumi është i ndërprerë nga disa ura, duke përfshirë Urën e Gurit, rindërtuar sipas parametrave origjinale, pasi u rrëzua pas një përmbytje në fund të viteve ’70. Në anën tjetër të qendrës historike të Prizrenit, ju mund të admironi dy ndërtesa të vendosura përgjatë rrugës Adem Jashari: një minare pa një xhami, diçka që kurrë nuk e kisha parë më parë dhe banjat turke që janë duke u rinovuar.
Zbuloni historinë e vendit në ligjet e Prizrenit
Prizreni është qyteti ku delegatët shqiptarë të provincave osmane u takuan në qershor 1878 për të diskutuar mbi kufijtë dhe për të frenuar ambiciet ekspansioniste të vendeve fqinjë. Gjatë takimeve themeluan themelet për shtetin e ardhshëm shqiptar që do të formohej, pak vite më vonë, në vitin 1912 në Vlorë. Sot, në godinën që mirëpriti lidhjen e Prizrenit ndodhet një Muze Etnografik, në dhomat e të cilit ekspozohen objekte dhe artefakte tipike të epokës osmane dhe piktura që riprodhojnë përfaqësuesit e Lidhjes së Prizrenit.
Të admirosh qytetin nga lart
Përfundimisht, nuk mund të thuash se ke qenë në Prizren pa e admiruar atë në të gjithë shkëlqimin e tij nga lart. Për pamje që të lë pa frymë ju duhet të arrini Kalanë, fortesa që dominon qytetin nga lart. Pasi në krye është e pamundur që të mos goditet nga numri i minareve që tregojnë peizazhin: ka kaq shumë. Isha me fat që gjeta veten në pikëpamje gjatë momentit të thirrjes për namazin e pasdites dhe nuk ishte gjë e shkurtër për magjinë.
>
Index:<1045>
Title:<https://www.koha.net/kulture/99557/rrefimi-urban-per-gangsterin-pushtetar-te-koheve-tona/>
Content:<
Shënjimi i 120-vjetorit të lindjes së dramaturgut dhe teatrologut gjerman, Bertolt Breht, si dhe 20-vjetori i krijimtarisë artistike teatrore të regjisorit të shquar shqiptar, Bekim Lumi, nuk do të mundë të ndodhnin më mirë dhe më qëllueshëm sesa realizimi skenik i veprës dramatike brehtiane me titull "Arturo Ui".
Për të parën herë, në skenën teatrore kosovare, ky tekst i Brehtit erdhi premierë në Teatrin Kombëtar të Kosovës me regji të Bekim Lumit, shkruan sot Arian Krasniqi në Koha Ditore.
Këtu dhe me këtë rast nuk mund të mos vërejmë faktin se zhvillimi i teatrit të sotëm nuk mund të kuptohet pa teatrin epik të Bertolt Brehtit. Ndikimi që ka vepra e tij në fushën e dramaturgjisë, teorisë së dramës dhe skenës teatrore në përgjithësi, është e madh dhe kjo na shtyn të pohojmë se teatri brehtian është i pranishëm edhe sot në të gjithë lëvizjen teatrore botërore, vepër kjo që mbrapa vetes ka ndjekës e përkrahës fanatikë, por edhe kundërshtues të ashpër e debatues të zjarrtë.
Historia që (s’)përsëritet
Botëkuptimi i Brehtit për zhvillimet dhe situatat socio-politike të kohës, i reflektuar edhe në krijimtarinë e tij dramatike, bërthamën e motivimit e ka te situata historiko-shoqërore e Gjermanisë, që në vitet ’30 të shekullit të kaluar po bëhej trualli i ngjarjeve më të hidhura për njerëzimin: i përpjekjeve për vendosjen e diktaturës naziste.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1046>
Title:<https://www.koha.net/kulture/99558/arturo-ui-rrefimi-per-nenshtrimin-nga-bandat/>
Content:<
Zinxhirët që ndajnë skenën në dysh, janë simbolika e mospasjes së lirisë. Në një vend ku pushteti mbahet prej gangsterëve, zinxhirët personifikojnë robërinë, çlirimi nga e cila përball deri në vdekje tregtarët.
Hyrja triumfale e gangsterëve në skenë krijon ndjesinë për përplasje të fuqishme ndërmjet dy taborëve, në kërkim të asaj që përkufizohet e drejtë. Shefi i asaj që duket bandë, që në shikim të parë identifikohet shpejt, shkruan sot Koha Ditore.
Është Arturo Ui (Bujar Ahmeti). I rrethuar nga djemtë që secili ngjet më gangster se tjetri, Ui ia ka mësyrë një misioni të madh: synon të nënshtrojë e kontrolloi gjithçka e secilin.
Plani ka kohë që është përgatitur. Në qytet jeton për më shumë se një dekadë. Ka identifikuar dallaveret ekonomike. Shfaqja “Arturo Ui” - me tekst të dramaturgut, regjisorit e poetit gjerman Bertolt Brecht, e me regji të Bekim Lumit, që është dhënë premierë të enjten mbrëma në Teatrin Kombëtar të Kosovës – nis pikërisht me praktikimin e planit. Nënshtrimi i kokave të ekonomisë, nënkupton futjen në grusht të qytetit.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1047>
Title:<https://www.koha.net/kulture/99545/jamini-basisti-atraktiv-i-rock-skenes/>
Content:<
Rock-skena muzikore në Kosovë, nga e enjtja ka mbetur pa basistin e grupit “Jericho”, Suad Jamini.
Familjarë, kolegë e adhurues të muzikës rock, të premten i kanë dhënë lamtumirën e fundit basistit që vdiq, papritmas.
Ata që kanë qenë në koncertet e grupit që i takonte e që shohin spotet e “Jerichos” e mbajnë mend si basistin që fuste në lojë të gjithë me tingujt e kitarës së tij. Rrugëtimet shumëngjyrëshe muzikore do ta mbajnë gjallë si njërin prej me të zotëve në profesion. I ishte bashkuar “Jerichos” para rreth dhjetë vjetëve për t`u bërë anëtar i njërit nga grupet më të popullarizuar të rokut në Kosovë. Me muzikën ishte rritur. E pikërisht ky ndikim kishte bërë që të jetë një prej basistëve më të dalluar në vend, shkruan sot Koha Ditore.
Visar Rexha, baterist i grupit, ka thënë se Jamini ka dhënë kontribut të madh. E ka përshkruar shumë punëtor e tejet të talentuar. “Ka pasur vullnet të hekurt dhe ishte tepër atraktiv në skenë. Për ‘Jerichon’ kjo është humbje shumë... shumë shumë e madhe”, ka thënë ai. Sipas tij, familja, bendi e shoqëria e kanë përjetuar tejet rëndë ikjen e Jaminit. “Ishte njeri me vlera dhe virtyte të rralla. I dashur, pozitiv, i sinqertë dhe shumë punëtor. Këto janë fjalët kyç me të cilat e kisha përshkruar si njeri edhe si muzikant”, ka thënë Rexha.
(Artikullin e plotë mund ta lexoni në numrin e sotëm të Kohës Ditore)
>
Index:<1048>
Title:<https://www.koha.net/kulture/99541/origjinaliteti-i-tradicionales/>
Content:<
Muzika folklorike nuk është i vetmi portretizim i burrave të ulur në odë e që argëtojnë një grup tjetër burrash, teksa qëndrojnë prapa muzikantëve dhe i shikojnë si me habi. Plisi e çiftelia nuk janë të vetmet elemente që e kompletojnë këtë pamje.
Prapa kësaj fshihen më shumë se kaq. Folklori e tradicionalja janë treguesit më të mirë rreth të kaluarës së një populli. Tekstet e tyre rrëfejnë legjenda e histori, duke u bërë kështu një pjesë shumë e rëndësishme e trashëgimisë së një vendi, shkruan sot Koha Ditore.
Si e tillë mbetet për ata që ia njohin vlerat e thella të saj, e krejt ndryshe për ata që keqkuptojnë konceptin e flokorit. Derisa shumë shtete me fanatizëm e ruajnë dhe kultivojnë tradicionalen, në Kosovë, sipas muzikantëve dhe muzikologëve, ajo është deformuar.
Ata thonë se një gjë e tillë ka ndodhur si rezultat i qasjes që i kanë dhënë ata interpretues që thirren në emër të vlerës dhe quhen “kultivues” të folklorit. E kjo ka të bëjë me njohjen dhe vlerësimin e asaj që është e vjetër dhe si e tillë t’u servohet të rinjve.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1049>
Title:<https://www.koha.net/kulture/99507/permes-projektit-brick-synohet-fuqizimi-i-te-rinjve-ne-kacanik/>
Content:<
Në emisionin Express në KTV të ftuar ishin sot Labinot Bajrami - menaxher i projektit “BRICK”, Visar Peja - koordinator i CCPA (Cross Culture Project Association) – Kosova, dhe Kushtrim Koliqi - drejtor ekzekutiv ne Integra.
Me ta është diskutuar rreth projektit “Brick”, që ka për qëllim fuqizimin e të rinjve dhe do të implementohet në Kaçanik.

>
Index:<1050>
Title:<https://www.koha.net/kulture/99506/shfaqja-arturo-ui-nga-bekim-lumi-merr-kritika-pozitive/>
Content:<
Është dhënë premiera e shfaqjes “Arturo Ui” me regji të Bekim Lumit.
Shfaqja ka marrë kritika pozitive, ndërkohë regjisori Lumi nuk ishte në premierë për shkak të gjendjes së rëndë shëndetësore, transmeton emisioni Express në KTV.
Kjo ka emocionuar të pranishmit, të cilët i kanë uruar shërim sa më të shpejt atij.

>
Index:<1051>
Title:<https://www.koha.net/kulture/99505/venera-mustafa-prezanton-koleksionin-e-ri/>
Content:<
Disenjatorja kosovare, Venera Mustafa, gjithmonë ndjek stilin e saj të veçantë dhe sjell koleksionet e duhura në kohën e duhur, transmeton emisioni Express në KTV.
E, njëjtë bëri edhe kësaj radhe. Me ngjyra verore dhe qepje të veçanta, u prezantua koleksioni i ri pranverë-verë 2018, “New Regionalism”, i disenjatores Mustafa.

>
Index:<1052>
Title:<https://www.koha.net/kulture/99502/rrefimi-i-nje-pianisteje-shqiptare-ne-shba/>
Content:<
Elida Dakoli, një pianiste e talentuar nga Shqipëria që jep koncerte në shumë qytete të Amerikës, ishte këtë javë në Washington për një recital dhe për të treguar përpara një audience se si familja e saj i mbijetoi komunizmit.
Ajo tha se në Shqipëri do të duhet kohë që njerëzit ta kuptojnë se çfarë kanë kaluar, sepse ata janë ende nën efektet e vështirësive të tranzicionit.
Elida Dakoli mbërtheu vëmendjen e dhjetëra të pranishmëve me tingujt delikatë dhe elegantë të pianos së saj.
Ajo jeton në Teksas, pas një karriere që mund të quhet mjaft e suksesshme me standardet amerikane. Sot ajo mban doktoratën për arte muzikore nga Universiteti Shtetëror i Luizianës.

Elida interpretoi në një sallë të Washingtonit, një objekt nëntokësor në zonën e quajtur Dupont Circle që i ngjan një tuneli dhe ku janë ekspozuar imazhe të atyre që vuajtën në Gulagun sovjetik gjatë komunizmit.
Organizator i aktivitetit ishte Fondacioni për Përkujtimin e Viktimave të Komunizmit. Marion Smith, Drejtor Ekzekutiv i Fondacionit tha se Elida përfaqëson jo thjesht një pianiste të talentuar:
“Ajo na dha një shfaqje të bukur. Ne mësuam historinë e saj, mësuam se si ajo u bë një pianiste e shkëlqyer në një regjim totalitar që ishte kundër saj dhe kundër familjes së saj. Ajo kuptoi bukurinë e muzikës, ajo mbijetoi. Muzika dhe talenti i saj i mbijetuan regjimit totalitar të Enver Hoxhës.”
Elida erdhi të interpretojë këtu, sepse ajo ruan kujtime të dhimbshme nga vuajtjet që kaloi familja e saj nën komunizmin shqiptar.
Familja e saj nga ana e babait dhe e nënës pati një fat mjaft të dhimbshëm:
E pyetur se si e shpjegon mungesën e ndjeshmërisë që ekziston në Shqipëri për atë që hoqën njerëzit gjatë komunizmit, ajo thotë:
“Mendoj se do të duhet kohë për Shqipërinë që njerëzit ta kuptojnë se çfarë kanë kaluar. Mendoj se ata janë ende në atë periudhë tranzicioni që është ende shumë e vështirë dhe ata po përpiqen të përballojnë jetën nga dita në ditë, jetën që do të thoja është ende e vështirë”.
Elida është sot fytyra e kompanisë prestigjoze amerikane të pianove Mason & Hamlin. Së shpejti ajo do të shkojë në Shqipëri për të dhënë koncerte dhe do të çojë një piano, një dhuratë e saj dhe e kolegëve të saj në Dallas.
Bashkë me pianon ajo do të çojë në Shqipëri një pjesë të ndjenjave dhe do të flasë për një kauzë që ndikoi mjaft në jetën dhe karrierën e saj.
>
Index:<1053>
Title:<https://www.koha.net/kulture/99494/pianistja-shqiptare-e-famshme-ne-amerike-se-shpejti-kthehet-ne-shqiperi-me-nje-dhurate/>
Content:<
Elida Dakoli, një pianiste e talentuar nga Shqipëria që jep koncerte në shumë qytete të Amerikës, ishte këtë javë në Uashington për një recital dhe për të treguar përpara një audience se si familja e saj i mbijetoi komunizmit. Ajo tha se në Shqipëri do të duhet kohë që njerëzit ta kuptojnë se çfarë kanë kaluar, sepse ata janë ende nën efektet e vështirësive të tranzicionit.
Elida Dakoli mbërtheu vëmendjen e dhjetëra të pranishmëve me tingujt delikatë dhe elegantë të pianos së saj, shkruan Zëri i Amerikës.
Ajo jeton në Teksas, pas një karriere që mund të quhet mjaft e suksesshme me standardet amerikane. Sot ajo mban doktoratën për arte muzikore nga Universiteti Shtetëror i Luizianës.
Elida interpretoi në një sallë të Uashingtonit, një objekt nëntokësor në zonën e quajtur Dupont Circle që i ngjan një tuneli dhe ku janë ekspozuar imazhe të atyre që vuajtën në Gulagun sovjetik gjatë komunizmit.
Organizator i aktivitetit ishte Fondacioni për Përkujtimin e Viktimave të Komunizmit. Marion Smith, Drejtor Ekzekutiv i Fondacionit tha se Elida përfaqëson jo thjesht një pianiste të talentuar: “Ajo na dha një shfaqje të bukur. Ne mësuam historinë e saj, mësuam se si ajo u bë një pianiste e shkëlqyer në një regjim totalitar që ishte kundër saj dhe kundër familjes së saj. Ajo kuptoi bukurinë e muzikës, ajo mbijetoi. Muzika dhe talenti i saj i mbijetuan regjimit totalitar të Enver Hoxhës.”
Elida erdhi të interpretojë këtu, sepse ajo ruan kujtime të dhimbshme nga vuajtjet që kaloi familja e saj nën komunizmin shqiptar.
Familja e saj nga ana e babait dhe e nënës pati një fat mjaft të dhimbshëm. E pyetur se si e shpjegon mungesën e ndjeshmërisë që ekziston në Shqipëri për atë që hoqën njerëzit gjatë komunizmit, ajo thotë: “Mendoj se do të duhet kohë për Shqipërinë që njerëzit ta kuptojnë se çfarë kanë kaluar. Mendoj se ata janë ende në atë periudhë tranzicioni që është ende shumë e vështirë dhe ata po përpiqen të përballojnë jetën nga dita në ditë, jetën që do të thoja është ende e vështirë”.
Elida është sot fytyra e kompanisë prestigjoze amerikane të pianove Mason & Hamlin. Së shpejti ajo do të shkojë në Shqipëri për të dhënë koncerte dhe do të çojë një piano, një dhuratë e saj dhe e kolegëve të saj në Dallas.
Bashkë me pianon ajo do të çojë në Shqipëri një pjesë të ndjenjave dhe do të flasë për një kauzë që ndikoi mjaft në jetën dhe karrierën e saj.
>
Index:<1054>
Title:<https://www.koha.net/kulture/99458/varroset-suad-jamini/>
Content:<
Mes familjarëve, miqve e kolegëve, iu dha sot lamtumira e fundit Suad Jaminit, basistit të rock-grupit kosovar ‘Jericho’, i cili vdiq të enjten mbrëma, raporton Express i KTV-së.
Mësohet se Jamini ka vdekur në Qendrën Klinike Universitare të Kosovës, ndërsa deri tash nuk ka ndonjë informacion zyrtar për vdekjen e tij.
Lajmi për vdekjen e Suadit u bë i ditur nga bashkëshortja e tij, ndërkaq të shumtë kanë qenë ata që kanë ngushëlluar familjen dhe janë shprehur të tronditur nga ky lajm.
Rok-grupi “Jericho” njihet për tekstet dhe muzikën e veçantë dhe çdoherë me mesazh të fortë.
Pjesë e grupit, përveç të ndjerit Jamini, janë edhe vokalisti Petrit Çarkaxhiu, kitaristi Leonard Canhasi dhe bateristi Visar Rexha.
Ai ka lënë pas gruan dhe dy fëmijë.

>
Index:<1055>
Title:<https://www.koha.net/kulture/99424/rrugetimi-i-skenderbeut-ne-letersine-angleze/>
Content:<
Figura e Skënderbeut në Konferencën Albanologjike që po vijon të zhvillohet, prek veçanërisht ndikimi dhe impaktin e tij përtej kufijve dhe territoreve shqiptare, duke na përcjellë një reale dhe mitike të tij.
Përveçse ndikimit të heroit tonë në Europë, Skënderbeu vjen si figurë frymëzuese edhe për kulturën dhe letërsinë angleze.
Drejtoresha e Bbibliotekës Kombëtare, Persida Asllani në një prononcim për Agjencinë Telegrafike Shqiptare u shpreh se, “profesori David Lucking është një shekspirolog i njohur, ai mban një nga katedrat më të rëndësishme për studimet shekspiriane në Universitetin e Lecces, në Itali. Në këtë konferencë kemi rastin të përfitojmë nga dija e tij e thellë, në një rrugëtim erudit në krejt letërsinë angleze dhe atë amerikane, në momentet kur shfaqet fryma skënderegiane në botën kulturore angleze”.
Rëndësia e kësaj konference për drejtoreshën e Bibliotekës Kombëtare lidhet me përmbajtjen shkencore por jo vetëm. Me rëndësi të madhe kjo konferencë paraqet edhe për publikun si dhe për studiuesit e huaj dhe vendas, të cilët po ndajnë studime më të thelluara për figurën e heroit tonë.
“Këto janë ligjërata maestrale të cilat po zhvillohen në kuadër të vitit mbarëkombëtar të Skënderbeut. Ligjërata të cilat mjedisi akademik, studiues, kërkues por dhe studentët po i ndjekin me një interes të gjerë dhe në një mënyrë shumë interaktive. Ne po përfitojmë nga kjo konferencë informacionet më të fundit që vijnë nga studimet më të thelluara dhe bashkëkohore për figurën e Skënderbeut”, shpjegoi për ATSH-në Asllani.
Ajo shtoi se, “ligjëratat që po zhvillohen në konferencën albanologjike janë të natyrave të ndryshme si historike,të shqyrtimit kritik të rezultateve dhe dokumetacioneve të gjetura së fundmi nga arkivat,ku nuk mungojnë interpretimet bashkëkohore dhe lexime të mitit dhe figurës së Skënderbeut tashmë në hapësirën e kulturës dhe atë letrare e cila trajtohet në gjuhë dhe kultura të ndryshme europiane”, – tha Persida Asllani.
Sipas saj, figura e Skënderbeut vjen më e plotë përmes diskutimeve dhe ligjëratave të mbajtura në këto takime me rëndësi shkencore.
“Kjo konferencë sjell një nga kuadrat më të plotë të asaj ç’ka është figura historike e Skënderbeut por mbi të gjitha figurën e tij si simbol kulturor kombëtar dhe mbarëkombëtar”, përfundoi drejtoresha e Bibliotekës Kombëtare Persida Asllani.
>
Index:<1056>
Title:<https://www.koha.net/kulture/99416/mosprania-e-regjisorit-lumi-perlot-aktoret-e-publikun-ne-premieren-arturo-ui/>
Content:<
Një interesim i madh i publikut, emocione të forta, lot, duartrokitje e brohoritje e kanë shoqëruar premierën e shfaqjes “Arturo Ui”, të punuar nga regjisori i njohur kosovar Bekim Lumi.
Personalitete të njohura si Princ Leka 2 me bashkëshorten e tij, aktoren dhe këngëtaren Elia Zaharia, më pas aktorja e famshme shqiptare Yllka Mujo, personalitete të sferës politike në vend e artdashës të shumtë nuk munguan të enjten në këtë premierë të dhënë në Teatrin Kombëtar të Kosovës.
Për shkak të temës që e trajton dhe për shkak të aktualitetit të saj të vazhdueshëm, kjo dramë ndërlidhet me shumë nga trendet dhe zhvillimet nëpër botë. E, tragjikisht, edhe me Kosovën e mbasluftës e këndej. Si e tillë, ajo vlerësohet si një nga satirat më të mira politike dhe historike të shekullit ‘20.
Storjen për këtë shfaqje mund ta ndiqni sonte në emisionin “Express” të KTV-së.

>
Index:<1057>
Title:<https://www.koha.net/kulture/99384/bekim-fehmiu-tete-vjet-nga-vdekja/>
Content:< 
Sot shënohet tetë vjetori i vdekjes së një prej aktorëve më të mëdhenj shqiptarë që pati famë kudo nëpër botë, Bekim Fehmiu.
Gjurmët e tij në kinematografinë e huaj dhe atë shqiptare nuk janë të vogla. Fehmiu u bë i famshëm me filmin “Mbledhësit e Puplave”, në vitin 1966. Deri në atë kohë, ai kishte studiuar dhe ishte bërë i njohur nga shumë shtëpi filmi nëpër botë.
Ai është aktori i parë shqiptar i filmit dhe i teatrit, që ka luajtur me sukses në filmat dhe skenat e gjithë hapësirës së ish-Jugosllavisë. Ndër rolet më të njohura të Bekim Fehmiut janë “Prova speciale”, “Odiseu”, “Aventurieri”, “Rruga”, “Vitet e nxehta”, “Dezertori”, të cilat përmenden si kryevepra.
Fehmiu ka bashkëpunuar me emra të njohur të kinematografisë botërore si John Huston, Olivia de Havilland, Ava Gardner, Robert Shou, Dirk Bogart, Irene Papas e të tjerë.
Në rolet e tij, Fehmiu ka interpretuar në disa gjuhë.
>
Index:<1058>
Title:<https://www.koha.net/kulture/99363/vdes-rock-kitaristi-i-grupit-jericho-suad-jamini/>
Content:<
Ka vdekur rock-kitaristi i grupit Jericho, Suad Jamini.
Lajmin për vdekjen e tij e kanë konfirmuar familjarë dhe miq të basistit të njohur nga Kosova.
Gruaja e tij, Aida Jamini, ka postuar fotografinë e zisë në profilin e saj në Facebook, ku ka marrë ngushëllime nga miqtë e familjarët.
Ngushëllime ka shprehur edhe rockeri nga Prishtina, Rilind Gërvalla, mik i Jaminit.
“Edhe një djalë i ri, një rocker na la. Ngushëllime shoqes Aidë dhe shoqërisë që e njohën Suad Jaminin. Unë e njoha nëpërmes këngës, Jerichos! Kosovën ku na vdesin të rinjtë e shëndosh spitaleve o duhet ta ndryshojmë o do vdesim një nga një, bal!”, ka shkruar Gërvalla.
Tash për tash nuk janë dhënë më shumë detaje për shkaqet e vdekjes së rok-baskitaristit. Ai ka lënë pas gruan dhe dy fëmijë.
>
Index:<1059>
Title:<https://www.koha.net/kulture/99340/harmoni-ngjyrash-ne-ekspoziten-e-arjeta-malajt/>
Content:<
Kontrastet e ngjyrave në dimensionet e veprave të saj shfaqin pjesën e padukshme të realitetit në një hapësirë të vetme.
Në shtatëmbëdhjetë punime piktorja, Arjeta Malaj, ka krijuar lirinë e mendimit duke u hedhur në kërkim të harmonisë së linjave të jetës, transmeton emisioni Express në KTV.
“Tensione të dukshme dhe të fshehta”, është ekspozita e shtatë e organizuar në gjysmën e parë të këtij viti nga Galeria e Ministrisë së Kulturës “Qafa” në Prishtinë.

>
Index:<1060>
Title:<https://www.koha.net/kulture/99281/kryebashkiaku-i-tiranes-teater-i-ri-do-tu-rezistoje-100-viteve-te-ardhshme/>
Content:<
Tiranë, 14 qershor - Kryetari i Bashkisë së Tiranës Erion Veliaj deklaroi se ndërtimi i një teatri të ri në kryeqytet është një shans fantastik për të pasur një ëndërr.
I ftuar në emisioni “ Koha për t’u zgjuar” të Bashkim Hoxhës, Veliaj siguroi se godina e re e teatrit do të jetë një projekt që do i rezistojë 100 viteve të ardhshme.
“Ky është një shans fantastik për të pasur një ëndërr dhe për ta diskutuar këtë ëndërr se ëndrra duhet të kthehet në projekt. Një teatër i ri, një teatër modern, një teatër që i reziston 100 viteve të ardhshme”, tha ai.
Kreu i Bashkisë deklaroi se godina aktuale e teatrit është ndërtuar nga italianët për argëtimin e ushtarëve i kazermave dhe jo si një godinë e mirëfilltë teatri.
“Ky ishte një teatër dopolavoro, ndërtuar nga ushtria italiane për të argëtuar ushtarët e kazermave në Tiranë për periudhën 7-8 vjeçare pas luftës. Zgjati 70-80, po afrohet viti i 90. Çështja është ambicia jonë është riparimi, vënia e disa mballomave të kësaj ëndrre të ushtrisë italiane që ishte për 7-8 vjet dhe ne do t’i bëjmë kësaj ëndrre një overdraft si në bankë apo kemi një ëndërr komplet tonën? Kjo është për diskutim. Nëse arrijmë në një konkluzion që jo more jo, ne nuk duam ndryshim. Ajo që më rezulton është që kur qytetet kanë ndryshuar ka pasur progres”, nënvizoi Veliaj.
Në bashkëbisedimin me artistët, kryetari i Bashkisë së Tiranës Erion Veliaj sqaroi edhe çështjen e financimit të ndërtimit të teatrit të ri kombëtar në kryeqytet.
Në fjalën e tij, Veliaj shprehu bindjen se është zgjedhur formula më e mirë qoftë për artistët, qoftë për qytetin e Tiranës që do të marrin një dhuratë fantastike me teatrin e ri.
Ai tha se sipas vlerësimeve, teatri i ri do të kushtojë rreth 30 milionë euro, një kosto tepër e lartë.
“Pas vlerësimeve tona kush ka qenë jashtë dhe ka pyetur sa janë kostot e teatrove të rinj dhe atyre që ndërtohen e di që pak a shumë shkon 4-5 fishi i një pallati se nuk është pllaka manjelike dhe tuba hidraulikë. Pra kostot dhe me çmimet e Shqipërisë për teatrin nëse do ti bënim një ekuivalentim për rreth 9500 m2 do të ishin 30 milionë euro duke pasur parasysh një investim prej 3000 eurosh/m2 që të ketë gjithë parametrat e një teatri modern. Pyetja është sa janë, janë shumë apo pak? Unë e di që 99 % e njerëzve pas 3 shifrave nuk i kuptojnë më sa janë vlerat.
Nga viti 2005-2013, pra në dy mandate të qeverisë së kaluar janë harxhuar 1.8 miliard lekë për kulturën në total. Nga qeveria e re në 5 vite 1.5 miliard lekë. Pra në total 13 vite investim për çdo gjë në kulturë kanë këto lloj kosto.
Është një mënyrë për të ilustruar se nëse ne do të pranonim që ta bënim këtë gjë vetë atëherë në 13 vite ne nuk do të kishim asnjë investim, asnjë performancë, as një financim apo sponsorizim të artit dhe të kulturës në republikën tonë nëse të gjitha do të shkonin për këtë projekt dhe do të duhej që për 13 vjet t’i fusnim në frigorifer të gjitha idetë dhe të gjitha planet që kemi për të bërë këtë.
Ua jap vetëm për efekt llogaritje se për çfarë shumash po flasim edhe në fakt sa kushton arti dhe kultura ose buxhetet normale në Shqipëri”, deklaroi Veliaj.
>
Index:<1061>
Title:<https://www.koha.net/kulture/99278/debati-per-teatrin-ne-tirane-artistet-pro-dhe-kunder-projektit/>
Content:<
Tiranë, 14 qershor - Kryetari i Bashkisë së Tiranës e konsideroi takimin e parë me artistët lidhur me debatin që po zhvillohet mbi projektin e Teatrit të Ri Kombëtar dhe propozoi një rrugë bashkëpunimi mes tyre, për të zgjidhur çështjen bashkërisht.
“Projektligji nuk prish teatrin. Ky ligj që thotë zyrtarisht po e hapim këtë diskutim dhe po ulemi në tavolinë për të diskutuar. Dua t’iu bëj një propozim, që të përcaktoni një përfaqësi që bashkë me mua të jetë pjesë e këtij procesi. Bëmë një negociatë, nëse nuk na pëlqen e leme farë. Kjo është ftesa ime sot. Nuk është një ligj për të prishur teatrin, por që çel negociatat për diskutime”, tha Veliaj.
Ndërsa takimi po vijon aktualisht, me artistë, përfaqësues të shoqërisë civile dhe dashamirës të artit. Aktori i mirënjohur i skenës shqiptare, Robert Ndrenika tha gjatë fjalës së tij se është kundër partneriteti publik-privat, ndërsa tha se Tiranës i duhet një teatër modern por që të ruajë elementet e së kaluarës.
“Kam vuajtur shumë gjatë kësaj kohe dhe kam qenë tek zyra e kryetarit më ka prezantuar projektin. Kam vuajtur shumë nga çështja e partneritetit privat-publik. Nuk ma heq njeri nga brenda që ka një hile brenda. Unë jam kundra këtij partneri publik-privat, ndoshta ky projekt është mirë. Skenën nuk e kam parë. Po skenën nuk e kemi parë dhe për këtë duhet të flasin regjisoret, arkitektet edhe ne artistët”, tha Ndrenika.
Më tej, ai shtoi se “tani edhe ky kompleksi ynë, me të dyja godinën, mund të riparohet dhe të dali një gjë e shkëlqyer dhe jo me 30 milion euro.
Për Luftar Pajën, Shqipëria ka nevojë për një teatër kombëtar, ndaj për këtë arsye u shpreh pro ndërtimit të tij.
“Po që te kemi këtë teatër, ne si artiste harrojmë gjërat kryesor dhe merremi me llaçin dhe tulla. Ne si artistë duhet të shtojmë forcat për llacin dhe betoni artistik. Teatri Kombëtar e ka emrin Teatri Kombëtar dhe aty nuk duhet të vijnë vetëm ata që banojnë në tiranë por ata që e meritojnë të vijnë në teatër. Teatri është i gjithë Shqipërisë. Mendimi im është që duke mos ofenduar njeri-tjetrin, por duke e respektuar njeri-tjetrin, duhet që gjithsecili të shikojë punën e tij por të mos merremi ime centimetra kaq dhe aq. Qëllimi im kryesor është që të ketë një teatër siç i takon Shqipërisë dhe të ketë cilësi që të demonstrojë teatri”, u shpreh aktori i mirënjohur Paja.
>
Index:<1062>
Title:<https://www.koha.net/kulture/99200/pristina-the-flowering-nis-rrugetimin-me-thirrjet-per-paqe/>
Content:<
Prishtinë 13 qershor - Një qytet që nuk ka mbushur ende dy dekada që ka dalë nga lufta e ku plagët e saj vazhdojnë të jenë prezente në forma të ndryshme, mund t’u shërbejë shumë studiuesve a hulumtuesve që të prekin nga afër pasojat e një konflikti të armatosur.
Si “rezidencë” mund t’u hyjë në punë edhe atyre që merren me traumat kolektive. Por me gjithë rrethanat në të cilat ndodhet Kosova - ku nëpërmjet bisedimeve politike e teknike, por edhe nëpërmjet artit është duke u munduar të arrijë paqe me Serbinë si shtet agresor që vrau mijëra civil e deportoi qindra e mijëra të tjera - është në gjendje të manifestojë edhe mesazhe paqeje. “Pristina: The Flowering” (Prishtina: Lulëzimi) është imazhi më i ri i kryeqytetit të Kosovës, që do të shëtisë botën e do të çojë “pluhur” paqeje edhe në selinë e Kombeve të Bashkuara në tetor të këtij viti.
Piktura monumentale e punuar me filigran – teknikë kjo e njohur në Kosovë e një nga pikat më të forta të trashëgimisë kulturore - paraqet hartën e Prishtinës në vija të trasha.
Prishtina del të jetë e “veshur” me ar. Aty përshkruhet e kaluara, e tashmja dhe e ardhmja. E krejt ky punim monumental përmbledh qindra rrëfime e copëza jete ndër shekuj. Nëpërmjet historisë së Kosovës, kërkohet që në botë të mbretërojë paqja.
Projekti është finalizuar të martën mbrëma, kur edhe është prezantuar në Muzeun e Kosovës, vend ky që për ekipin ka shërbyer si atelie. Ellen Frank e ka futur kryeqytetin kosovar në mesin e më shumë se dhjetë të tjerëve në koleksionin që do të shëtisë botën (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1063>
Title:<https://www.koha.net/kulture/99199/te-jetosh-vertikalisht-per-historite-e-parrefyera/>
Content:<
Prishtinë, 14 qershor – Rrëfimet e paraardhësve, përjetimet e tij e shumë histori të tjera që lidhen me Junikun, Dukagjinin, por edhe trojet shqiptare në përgjithësi, Lush Isufaj i ka përjetësuar. “Të jetosh vertikalisht” në më shumë se 700 faqe, vjen si kronikë e tre shekujve të fundit e rrjedhimisht edhe si një monografi historike e disa brezave. Rrëfimet për burrat që ua kanë mësyrë kullave të Junikut si Hasan Prishtina e Azem Bejta, përmblidhen në librin që shkon përtej historisë së një rajoni.
Në promovimin e “Të jetosh vertikalisht”, të mërkurën në Bibliotekën Kombëtare të Kosovës, “Pjetër Bogdani”, të pranishmit kanë vlerësuar lart punën që ka bërë Isufaj.
Shkrimtari e studiuesi i letërsisë, Agron Gashi, ka thënë se vepra mund të pranohet dhe mund të lexohet edhe nga si e prekshme, si libër i ndjeshëm me dilema e paradokse të kohës, në të cilat ka kaluar familja e bashkëvendësit e autorit.
“Këtu flitet për periudha historike, për të cilat është folur e dëshmuar shumë. Por pas leximit të këtyre rrëfimeve historike e autobiografike, qoftë në trajtë të kuptimeve dhe dëshmisë e shohim më mirë me sy të mendjes e të shpirtit, të njëjtën histori të thënë më ndryshe të shkruar më ndryshe, të cilën edhe duke e lexuar duhet ta lexojmë më ndryshe”, ka thënë Gashi. Arkivisti Jusuf Osmani ka thënë se historia për pavarësi nuk ka filluar sot po është e njohur me shekujt (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1064>
Title:<https://www.koha.net/kulture/99198/arturo-ui-sjell-satiren-politike-qe-perkon-me-realitetin/>
Content:<
Prishtinë, 14 qershor – Përvjetori jubilar i karrierës së bujshme të regjisorit kosovar Bekim Lumi do të rrumbullakohet me një shfaqje të cilën ai kishte ëndërruar ta realizonte tash e dy dekada. Kompleksiteti i kësaj drame të shkruar në vitin 1941 nga dramaturgu i njohur gjerman Bertol Brecht, po ashtu edhe thellësia që sjell ky tekst, kanë bërë që Lumi tek tash ta realizojë atë. Premiera përkon edhe me 120-vjetorin e vdekjes së Brechtit.
Drama “Arturo Ui” për herë të parë inskenohet nga Teatri Kombëtar i Kosovës. Tema që trajton, ani pse është shkruar shumë vjet më parë, përkon me realitetin e sotëm dhe Lumi e ka ndërlidhur atë me trendët e zhvillimit në botë, e po ashtu edhe me ato të pasluftës në Kosovë.
Kjo satirë politike do të shfaqet premierë sonte (e enjte) në skenën e TKK-së pas një procesi të gjatë përgatitjesh. Ani pse Lumi kishte planifikuar që një gjë e tillë të ndodhte në fund të vitit të kaluar, kjo u shty për shkak të gjendjes së tij shëndetësore.
Si rezultat i një pune të madhe, rëndësisë artistike e estetike që ka shfaqja “Arturo Ui”, drejtori artistik i TKK-së, Agon Myftari, ditën e premierës e ka cilësuar si ditë feste për teatrin.
Rolin kryesor, atë të gangsterit Arturo Ui, ia ka besuar Bujar Ahmetit. Ndërsa pjesë tjetër e kastës janë edhe Afrim Kasapolli, Afrim Muçaj, Labinot Raci, Faris Berisha, Ylber Bardhi, Ismet Azemi, Edon Shileku, Valmir Krasniqi, Shpëtim Kastrati, Kushtrim Qerimi, Muhamet Arifi dhe Alban Rexha (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1065>
Title:<https://www.koha.net/kulture/99217/arjeta-mala-sjelle-dy-bote-me-tensione-ne-ekspoziten-ne-prishtine/>
Content:<
Ajo ka lindur në Pejë dhe me punët e saj të fundit artistike mendjen e ka pasur në një tjetër pjesë të botës. Peja pati luftë e terror, sikur Kosova në tërësi, para disa dekadash, ndërsa Siria ka një luftë që ka nisur qëmoti e po vazhdon edhe sot.
Me refugjatët nga Siria dhe me pamjet e tmerrshme, Arjeta Mala tregon se ka marrë një inspirim për punimet e ekspozitës e cila u hap mbrëmë në Galerinë e Ministrisë së Kulturës në Prishtinë, përcjell KultPlus.com. Arjeta është artiste e vizatimeve më abstrakte, dhe me anë të ngjyrave të ujit krijon edhe fytyra njerëzish por edhe lë ngjyrim të llojllojshëm në fletën e bardhë.
Ekspozita “Tensione të dukshme dhe të fshehta” u hap sonte nga artistja e cila jeton prej kohësh në Holandë, në qytetet e të cilit shtet ajo ekspozon punët e saj artistike gjithmonë të nisura pa një koncept por ndërtuar ngadalë drejt tërësisë.
“Unë kur filloj punën nuk e kam në mend një koncept, por gjithçka merr formë më pas. Punimet e kësaj ekspozite janë disa të reja e disa të ekspozuara më herët. Në një pjesë shihni edhe fytyra të njerëzve të cilat i kam marrë prej ngjarjeve në Siri dhe pamjeve të ndryshme në televizion të cilat më japin emocione dhe ndjenja të tmerrshme nga realiteti atje” tregon artistja Arjeta Mala.
Në punët e saj ajo përdorë akrilin. Punimin e parë e realizoi në moshën 8 vjeçare, gjyshin e saj duke lexuar gazetën. Më vonë një pjesë e mirë e karrierës do të ishte e lidhur me artin e kulturën, me fokus vizatimin.
“Jam e lumtur që jam në Kosovë, këtu gjithmonë është ndjenjë tjetër sepse këtu është familja, këtu janë miqtë prandaj është një ndjesi tjetër të jem në vendin tim me ekspozitë. Do të vazhdoj me ekspozita të tjera” thotë artistja për ekspozitën që ndahet në dy cikle.
Zeni Ballazhi, kurator i ekspozitës, ka shkruar se si Arjeta ka krijuar një stil të lidhjes së vetvetes me universin që e rrethon ndërmjet mundësive shprehëse dhe dinamikave sasiore të botës përreth saj. Ajo akordon intensivisht pjesën e padukshme të realitetit në një hapësirë të vetme në një mënyrë specifike që përcakton edhe individualitetin e saj.
Arjeta Mala (1964) u lind në Pejë. Ka mbaruar Fakultetin e Arteve, drejtimin e dizajnit grafik, në Universitetin e Prishtinës. Për shkak të luftës së vitit 1999, mërgon në Holandë ku edhe punon sot si artiste e lirë. Ka marrë pjesë në disa ekspozita kolektive brenda dhe jashtë vendit si në Rotterdam, Piershil, Binnenmaas, Hagë, Eindhoven, Dordrecht, Bochold, Prishtinë, etj.
Ndërkaq ekspozita personale ka realizuar në Galerinë e Ambasadës së Shqipërisë në Hagë (2017), në Piershil (2006), pastaj në Galerinë e Arteve të Komunës së Pejës (2017), në Rotterdam (2017), si dhe tani në Galerinë e Ministrisë së Kulturës (2018). Jeton dhe vepron në Holandë.

>
Index:<1066>
Title:<https://www.koha.net/kulture/99197/institucionet-duhet-ta-perfshijne-artin-si-forme-per-edukimin-e-shoqerise/>
Content:<
Prishtinë, 14 qershor – Rezultate të shumta të testeve vite me radhë e kanë ranguar Kosovën në mesin e shteteve me sistem të dobët arsimor. Ndryshimi i kurrikulave nëpër shkolla e universitete, prezantimi i platformave që ofrojnë mundësi për të rinjtë që ta zhvillojnë mendimin kritik dhe zgjerojnë horizontin, konsiderohen të domosdoshme.
Kontribuues në këtë drejtim për vite me radhë janë treguar individë të caktuar apo organizata të pavarura kulturore, të cilat në programet e tyre kanë përfshirë edhe edukimin përmes artit. Të mërkurën janë prezantuar raste të shumta të suksesshme të platformave që kanë shfrytëzuar ata, por njëkohësisht është folur edhe për sfidat e problemet me të cilat ballafaqohet sistemi arsimor në Kosovë.
Në panelin e diskutimit me temën “Edukimi në Art dhe Kulturë”, ishin drejtori i festivalit ndërkombëtar të filmit dokumentar dhe të shkurtër “DokuFest”, Eroll Bilibani, artistja dhe arkitektja Eliza Hoxha, regjisori Florent Mehmeti, kompozitorja Donika Rudi dhe drejtori i festivalit ndërkombëtar të animacionit “Anibar”, Vullnet Sanaja. Kjo ngjarje zuri vend në Qendrën Informative Kulturore të Bashkimit Evropian në kryeqytet.
Fëmijët dhe të rinjtë ata i kanë prezantuar si grup më të rëndësishëm, tek të cilët mund të ndikohet përmes artit dhe kulturës (gjerësisht, sot në “Kohën Ditore”).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1067>
Title:<https://www.koha.net/kulture/99172/nje-udhetim-me-personazhet-e-the-smurfs-ne-60-vjetorin-e-filmit/>
Content:<
Belgjika po e feston ditëlindjen e 60-të të personazheve të filmit "Smurfs", duke u dhënë fansave mundësinë për të përjetuar jetesën në fshatin e tyre dhe për të marrë një udhëtim real nëpër pyjet dhe shpellat mistike.
Ilustruesi Pierre Culliford, i cili shkroi nën pseudonimin Peyo, arriti majat e suksesit me krijimin e këtyre personazheve simpatike në vitin 1958, pasi fillimisht i kishte shpikur ato vetëm si personazhe mbështetëse në komikun e tij të heronjve mesjetarë Johan dhe Peewit, transmeton emisioni Express në KTV.
Në "Smurf Experience", ekspozitë kjo e hapur në Bruksel deri në fund të janarit 2019, vizitorët mund të përjetojnë një aventurë në vete duke “shkuar” në fshatin Smurf, me shtëpi me madhësi të kërpudhave, ndërsa duke “luftuar” Gargamelin, kundërshtarin kryesor të komikëve.
Teknologjitë digjitale dhe realiteti virtual përdoren në ekspozitën prej pesë milionë euro për të krijuar një &#39;zhytje në botën Smurfs&#39;, tha menaxheri i marketingut Chloe Beaufays.
Organizatorët shpresojnë të hapin ekspozitën në vendet e tjera evropiane, si dhe Shtetet e Bashkuara dhe Azi gjatë pesë vjetëve të ardhshëm.

>
Index:<1068>
Title:<https://www.koha.net/kulture/99138/arturo-ui-gati-per-premiere/>
Content:<
“Çfarë të them, ndoshta kam shumë për të thënë, ndoshta hiç”, kështu e nisi fjalimin e tij në konferencën për media për shfaqjen “Arturo Ui”, regjisori i njohur Bekim Lumi.
Përkundur gjendjes së rëndë shëndetësore, regjisori Lumi ka arritur të çojë deri në fund projektin e tij më të ri, që premierën do ta ketë të enjten në Teatrin Kombëtar të Kosovës.
Lumi shtoi se kjo shfaqje ka qenë një proces shumë i lodhshëm, por që bashkë me aktorët kanë dhënë gjithçka për ta realizuar atë. Ai tregoi se “Arturo Ui” ka qenë ëndërr e kamotshme për ta inskenuar, por që tek tash në 20 vjetorin e karrierës së tij, vjen me këtë realizim të madh, meqë “Arturo Ui” është një prej veprave, siç e quajti ai, më të rënda.
Për shkak të temës që e trajton dhe për shkak të aktualitetit të saj të vazhdueshëm, kjo dramë ndërlidhet me shumë nga trendet dhe zhvillimet nëpër botë. Si e tillë, ajo vlerësohet si një nga satirat më të mira politike dhe historike të shekullit ‘20.
Roli kryesor në këtë shfaqje i është besuar aktorit Bujar Ahmeti, i cili tha se është i privilegjuar që në CV-në e tij do ta ketë një rol të këtillë.
Ndërsa, drejtori artistik i Teatrit Kombëtar të Kosovës, Agon Myftari, tha se i vjen mirë që kjo premierë po ndodh pikërisht tani.
Premiera do të jepet të enjten nga ora 21:00. Ndërsa, për momentin nuk do të ketë repriza për shkak të Kampionatit Botëror të Futbollit.
>
Index:<1069>
Title:<https://www.koha.net/kulture/99108/pajtim-statovci-shkrimtari-i-vitit-ne-helsinki/>
Content:<
Pajtim Statovci, 28 vjeçar, është zgjedhur shkrimtari i vitit në Helsinki, Finlandë.
Statovcit për romanin e tij të veçantë “Macja ime Jugosllavia” iu dha çmimi për vitin 2014 nga “Helsingin Sanomien”, gazeta e përditshme dhe ndër më të vjetrat në Finlandë.
Vepra e tij përkthyer deri më tani në 8 gjuhë të ndryshme, raporton KosovaPress.
Për këtë është mbajtur një aktivitet, e ceremonia qendrore do të jetë premierë në vjeshtë në Teatrin Kombëtar në Helsinki.
Romani i tij i dytë, “Zemra e Tiranës” është botuar në vitin 2016, e rëndit atë sërish të pestin për çmimin shkrimtari i vitit.
Përzgjedhja është bërë nga një grup shkrimtarësh në Helsinki.
Për Statovcin kanë shkruar edhe mediat e njohura në botë kohë më parë, duke e vlerësuar si shkrimtar që premton shumë.
>
Index:<1070>
Title:<https://www.koha.net/kulture/98981/autorja-nigeriane-merr-cmimin-pen-pinter-per-guxim-dhe-sofistikim/>
Content:<
Romancierja nigeriane Chimamanda Ngozi Adichie është shpërbleyer me çmimin “PEN Pinter” për vitin 2018, transmeton sot “Koha Ditore” shkrimin e The Guardian. Nga e veja e Harold Pinter, biografja Antonia Fraser, ajo është vlerësuar si shkrimtare e cila mishëron “kualitetet e kurajës dhe shprehjes, të cilat Harold i admironte shumë”.
Një romanciere fituese e shumë çmimeve – libri i saj debutues “Purple Hibiscus” në vitin 2014 u shpërblye me çmimin e shkrimtarëve të Komonuelthit, libri “Half of a Yellow Sun” u shpërblye me çmimin “Orange” në vitin 2006 dhe “Americanah” në vitin 2014 mori çmimin “US National Critics Circle” – Adichie po ashtu njihet edhe për bisedat “TED” dhe esetë e saja. Libri i saj i fundit është “Dear Dear Ijeawele, or a Feminist Manifesto in Fifteen Suggestions”, dhe shkrimi i tij kishte zënë fill si këshillë për një mike sesi ta rriste vajzën e saj si feministe.
Paraqitja e saj në “TED” në vitin 2013 me “We Should All Be Feminists” (Të gjithë duhet të jemi feministë), më vonë u publikua si pamflet dhe u distribuua tek secili 16-vjeçar në Suedi si pjesë e kampanjës nga “Swedish Women’s Lobby”. Audio nga kjo paraqitje po ashtu u bë pjesë e këngës së Beyonces, me titull “Flawless”. Çmimi “PEN Pinter” ka për qëllim që të nderojë shkrimtarët me “merita të jashtëzakonshme letrare”, të cilët - sipas fjalëve të Pinter në fjalimin kur mori çmimin “Nobel” në vitin 2005 – hedhin një vështrim të patundur mbi botën dhe tregojnë “përkushtim të patrembur intelektual për të definuar të vërtetën reale të jetëve tona dhe të shoqërisë”. Në dekadën e fundit, ky çmim është marrë nga shkrimtarë të ndryshëm të njohur, në mesin e të cilëve Margaret Atwood, Salman Rushdie dhe Tom Stoppard.
“E kam admiruar talentin e Harold Pinter, kurajon, dedikimin e tij të qartë për të treguar të vërtetën. Dhe jam e nderuar të pranoj këtë çmim në emër të tij”, ka thënë Adichie.
Juria, e cila i ndau çmimin, e ka vlerësuar Adichie për “refuzimin për t&#39;u penguar ose ndaluar nga kategoritë e të tjerëve”.
“Në këtë epokë të privatizimit dhe marketingut të vetes, Chimamanda Ngozi Adichie është përjashtimi i cili i sfidon këto rregulla”, ka thënë Maureen Freely, kryetare për “English PEN”.
“E sofistikuar tej mase në kuptimin e gjinisë, racës dhe pabarazisë globale, ajo na udhëheq drejt dyerve rrotulluese të identitetit politik, duke na çliruar të gjithëve”, ka shtuar ajo. Freely, në panelin e jurisë ka qenë e shoqëruar nga shkrimtarë Philippe Sands, Alex Clark dhe Inua Ellams,e po ashtu edhe nga Fraser.
Adichie do të pranojë çmimin me datën 9 të muajit tetor, kur edhe do të shpalosë bashkëfituesin e saj për “International Writer of Courage”. Adichie do të zgjedhë një autor “i cili është aktiv në mbrojtjen e lirisë së shprehjes, shpesh në rreziqe të mëdha për sigurinë dhe lirinë e tij”. Fitues i vitit të kaluar i këtij çmimi ka qenë poeti nga Belfast, Michael Longley, i cili ndau nderin me poetin iranian Mahvash Sabet.
>
Index:<1071>
Title:<https://www.koha.net/kulture/99077/rugova-fiton-ne-festivalin-sofra-dardane-ne-bajram-curr/>
Content:<
Ansambli autokton “Rugova” nga Kosova u shpall fitues me çmimin e parë në edicionin e 16-të të Festivalit Folklorik Sofra Dardane që u zhvillua në qytetin e “Bajram Currit”.
Grupi nga Kosova u vlerësua për performancën dhe motivet origjinale si në këngë ashtu dhe koreografi. Çmime u ndanë dhe kategori të tjera. Kryetari i jurisë maestro Ermir Dizdari tha se përzgjedhja ka qenë e vështirë.
“Në të gjitha rastet juritë e kanë këtë vështirësi. Unë kam marrë pjesë në shumë festivale në juri po sot e kishim vërtetë shumë të vështirë se kishte prurje jashtëzakonisht të mirë”, thotë Ermir Dizdari, kompozitor kryetar i jurisë, transmeton Tch.
“Vlen për tu përmendur koreografinë e ardhur nga Ansambli i këngëve dhe valleve nga Kaçaniku, grupi i Kaçanikut”, shprehet Deli Metaliaj, koreograf, anëtar i jurisë.
Jashtë garës performoi reperi Stresi. Në edicionin e 16-të të “Sofrës Dardane” që u zhvillua për tre ditë rresht në Bajram Curri morën pjesë grupe e asamble folklorike nga të gjitha trojet shqiptare, nga Kosova, Maqedonia, Mali i Zi, Çamëria dhe Diaspora.
>
Index:<1072>
Title:<https://www.koha.net/kulture/98980/masat-per-mbrojtjen-e-shkolles-se-pare-shqipe-ne-prishtine-perplasin-institucionet-me-pronaret/>
Content:<
Një ditë pas hapjes së tenderit për fazën e parë të punimeve në objektin e shekullit XIX, pronarët e objektit e kanë kundërshtuar këtë hap duke thënë se një gjë e tillë është bërë pa pëlqimin e tyre. Por zyrtarët e institucioneve e thonë krejtësisht të kundërtën.
Përplasjet mes dyja palëve janë bërë për objektin që pasi u dogj në vitin 1880, ishte rinovuar për t’u kthyer më pas në shkollën e parë shqipe në Prishtinë, shkruan sot “Koha Ditore”. Sipas të dhënave që figurojnë në databazën e Trashëgimisë Kulturore, kjo shkollë u hap në vitin 1908, dhe kishte rreth 250 nxënës shqiptarë.
Shkolla e parë shqipe gjendet në qendrën historike të qytetit të Prishtinës dhe sipas informacioneve që janë në databazë ky objekt ka një histori të bujshme. Por pronarët, Ismet Gashi dhe Agim Humolli, kanë thënë se atyre asnjëherë nuk u është dokumentuar historiku i këtij objekti edhe pse e kanë kërkuar disa herë një gjë të tillë. Ata janë kundër procesit që tashmë ka nisur për objektin.
“Në pronën tonë nuk mund të investojë askush pa pëlqimin tonë. Kjo është absurde”, ka thënë Humolli, duke e cilësuar këtë si “shkelje flagrante të të drejtave të njeriut” ... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1073>
Title:<https://www.koha.net/kulture/98979/vazhdimi-i-restaurimit-ne-eminxhik-peng-i-projektit-te-ri/>
Content:<
Qysh prej pjesës së dytë të muajit tetor të vitit që shkoi, ajo që njihet si shtëpia e familjes në kompleksin “Eminxhiku” mbetet e paqasshme për vizitorë.
Ndërhyrja për ta konservuar e restauruar këtë shtëpi tradicionale ka ngecur tash e gjashtë muaj, shkruan sot “Koha Ditore”. Qysh prej fundit të dhjetorit, objekti ka mbetur i rrethuar me najlon si vendpunishte në të cilën nuk punon askush.
Veç ajo që njihet si shtëpia e zjarrit është e hapur për vizitorët e Muzeut Etnologjik të Prishtinës, që për disa vite me radhë mbetet monumenti më i vizituar në të gjithë vendin. Fundi i shkurtit ishte paraparë si afat kur punonjësit do t’i ktheheshin restaurimit e konservimit, por një gjë e tillë nuk ka ndodhur.
Muzeu i Kosovës e as Ministria e Kulturës ende nuk kanë afat për rifillimin e punimeve. E se kur i gjithë objekti do të jetë i qasshëm për vizitorë, mund të parashikohet tek në vitin e ardhshëm.
Drejtori i Muzeut të Kosovës, Skender Boshtrakaj, ka thënë se duhet të ndërrojë qasja sa i përket vazhdimit të ndërhyrjes në këtë ndërtesë. Sipas tij, gjendja e re që është paraqitur gjatë gërryerjes së mureve kërkon një projekt të ri. Projektin e restaurimit e konservimit të këtij kompleksi e kishte realizuar Qendra Rajonale e Trashëgimisë Kulturore e Prishtinës, më 2016... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1074>
Title:<https://www.koha.net/kulture/98983/perpjekjet-per-lirine-fetare-ne-shqiperi-ne-kohen-e-diktatures/>
Content:<
Pas Luftës së Dytë Botërore, shqiptarët në ish-Jugosllavi kishin mundësi të dëgjonin radiotransmetimet e huaja.
Midis këtyre radio-stacioneve ishte edhe “Radio Vatikani”. Për shqiptarët e besimit katolik ky emision kishte rëndësi. Radio-Vatikani, ashtu si edhe shumica e radio-emisioneve të tjera, transmetohej në mbrëmje. Dëgjueshmëria ishte shumë e mirë. Një pjesë e madhe e transmetimeve, sidomos lutjet fetare, në atë kohë ishin latinisht. Besimtarët e dëgjonin me kënaqësi.
Radio Vatikani në gjuhën shqipe transmetonte edhe tema nga historia dhe kultura e popullit shqiptar. Temat më të dëgjueshme ishin ato të tragjedisë së klerikëve katolikë shqiptarë të pas Luftës së Dytë Botërore. Ata bënin komente për At Shtjefën Gjeçovin, At Gjergj Fishtën, për At Anton Harapin dhe shumë e shumë klerikë të tjerë shqiptarë, që ishin dënuar nga diktatura në Shqipëri dhe në Jugosllavi.
Unë, rikujton ish gazetari i “Zërit të Amerikës” dhe tani botues në New York, Gjek Gjonlekaj, isha dëgjues, por jo i rregullt i këtij emisioni. Nga Radio Vatikani kisha fituar idenë për shumë punë në ‘Zërin e Amerikës’, i cili transmetonte tema fetare, sidomos për festat e Pashkëve, të Kërshëndellave dhe Bajramit. “Zëri i Amerikës” po e vazhdon sot e kësaj dite këtë traditë.
Në fillim të viteve 80 e fillova punën pranë këtij emisioni në gjuhën shqipe në kryeqytetin amerikan. Në atë kohë lajmet dhe reportazhet fetare nga Shqipëria dhe viset shqiptare në ish-Jugosllavi ishin të pamundura. Ne transmetonim reportazhe nga ceremonitë fetare në Shtetet e Bashkuara. Bile për Kërshëndella e për Pashkë transmetonim urimet e Papës Gjon Palit të Dytë në gjuhën shqipe. Ato urime ishin në shumë gjuhë të huaja dhe shumë herë kishim vështirësi për t&#39;i gjetur.
Njëri prej kryeredaktorëve, që ishte ateist, nuk çante kokën për urimet e Papës, bile përpjekjet për t&#39;i gjetur ato bekime në gjuhën shqipe i quante punë të kota. Ky ua ndërlikonte punën atyre që kishin vullnet për urimet e Papës në gjuhën shqipe. Unë personalisht isha ballafaquar disa herë me këtë funksionar të rëndësishëm, që kishte lindur dhe ishte edukuar në familje katolike shqiptare në Shqipëri, para Luftës së Dytë Botërore.
Edhe sot e mbaj mend një rast kur solla nga zyra qendrore e lajmeve anglisht se Nëna Tereze ishte takuar në Pekin me udhëheqësin më të lartë kinez, Ten Hsiao Pin. U gëzova shumë për këtë lajm dhe ia dorëzova për transmetim në gjuhën shqipe. Kryeredaktori ateist u zemërua për këtë lajm, e grisi dhe e hodhi në shportë. Për këtë veprim të mbrapshtë e njoftova drejtorin e këtij emisioni. Ai m’u lut për qetësi për të mos u ballafaquar me kryeredaktorin tonë ateist. Ky njeri kishte qenë pengesë për transmetimin e shumë reportazheve antikomuniste, pavarësisht se ishte larguar nga Shqipëria në mbarim të Luftës së Dytë me grupin e Ballit Kombëtar.
Të gjithë e nderonim, sepse ishte shumë i sjellshëm dhe i ndershëm. Pastaj ishte profesionist në punën e tij. Të vetmin problem kishim me fiks idetë e tij. Për ato fiks ide ai ishte ballafaquar disa herë me mikun e tij më të mirë. Nuk i pëlqente komentet negative për Enver Hoxhën dhe Partinë e Punës. Në një lajm ose koment të shkurtër ai e quante Enver Hoxhën, Zoti Hoxha, përkthyer nga anglishtja Mister Hoxha.
Një herë e kisha kundërshtuar për këtë nderim, që nuk e meritonte diktatori shqiptar. E kisha pyetur nëse mund ta lexojë zotëri Hoxha, pasi që për shqiptarët veriorë zoti është zotëri. Ai nguli këmbë për versionin e tij. E lexova, por me shumë mllef, aq më tepër kur isha i kërcënuar prej tij. Në atë kohë nuk mund ta imagjinoja se ai mund të kishte qenë bashkëpunëtor i regjimit komunist të Shqipërisë. Ai ishte larguar nga Shqipëria si antikomunist. Në atë kohë ‘Zëri i Amerikës’ transmetonte krejt pak tema në lidhje me aktivitetet fetare të shqiptarëve të Amerikës.
Përpjekjet tona kundër regjimit komunist në Shqipëri dhe për lirinë e Kosovës shumë herë hasnin në pengesa nga shqiptarët që kishin punuar pranë ‘Zërit të Amerikës’. Disa nga nëpunësit e ‘Zërit...” në gjuhën shqipe nuk kishin fare ndjenja kombëtare. Ata ‘Zërin e Amerikës’ e kishin si një punë të rëndomtë për të fituar bukën.
Zëri i Amerikës bëri ndryshime kolosale nën drejtimin e Dr. Elez Biberaj. Ky specialist i çështjes shqiptare, si vizionar që ishte, e vuri në veprim gjithë fuqinë e tij intelektuale dhe morale për lirinë e popullit shqiptar nga diktaturat. Në kohën e Elez Biberaj temat fetare e kombëtare ishin të përditshme. Ai kishte themeluar “Rubrikën Shqiptarët e Amerikës”, e cila ishte ndjekur me shumë interesim nga dëgjuesit kudo në Ballkan dhe në Evropë.
Unë shfrytëzova lirinë e profesionit, duke transmetuar intervista dhe kronika për aktivitetet fetare të shqiptarëve të Amerikës. Për çdo festë isha në qendrat fetare të krishtera dhe muhamedane. Isha kurioz për çdo aktivitet. E kujtoj me shumë respekt ceremoninë e 40-vjetorit të persekutimeve fetare në Shqipëri, më 11 prill të vitit 1985, në San Francisko të Kalifornisë, të cilën e kishte organizuar Gjon Sinishtaj në bashkëpunim me njërin prej universiteteve katolike të atij qyteti.
Në këtë ceremoni përkujtimore kishin marrë pjesë shumë shqiptarë nga vendet e ndryshme të Amerikës. Ishin të pranishëm klerikë muhamedanë e të krishterë. Meshën për shpirtin e martirëve dhe të persekutuarve të Kishës Katolike të Shqipërisë e kishte thënë Patër Gardini, meshtar italian, i cili kishte qëndruar një dekadë të tërë në burgjet komuniste të Shqipërisë.
Të pranishmit u përmalluan kur e panë në altar këtë meshtar të vuajtur. 11 prillin e vitit 1985 nuk e harroj kurrë, sepse atë ditë në Tiranë u bënë ceremonitë mortore për diktatorin stalinist shqiptar, Enver Hoxhën. Predikimi i Patër Gardinit ishte një mrekulli, sepse nuk pritej që një meshtar aq i vuajtur do të lutej gjatë asaj meshe për familjen e tij. Patër Gardini tha: “Lutemi edhe për atë që i shkaktoi gjithë ato vuajtje, lutemi për familjen e tij dhe për popullin shqiptar”.
Për vite të tëra ‘Zëri i Amerikës’ kishte transmetuar meshat e Kërshëndellave dhe Pashkëve të besimtarëve katolikë e ortodoksë, transmetonte gjithashtu edhe lutjet për festat e Bajramit. Kjo ishte pjesë e punës sime, ngase isha korrespondent i Zërit në New York.
Kështu kisha vepruar edhe për kremtimet e “Zojës së Këshillit të Mirë”. “Zëri i Amerikës” e bënte këtë punë për të nderuar Kishën Katolike dhe komunitetin shqiptar, rojet shqiptare te dera nuk e lejonin hyrjen time pa pagesë. Ata mendonin që kisha shkuar atje për të ngrënë dhe për të pirë. Shumicën e rasteve kisha paguar hyrjen. Sjelljet e tyre ishin absurde.’ Zëri i Amerikës’ kishte qenë shumë aktiv për simpoziumin e 300-vjetorit të vdekjes së Pjetër Bogdanit, që e kishte organizuar dhe financuar Kisha Katolike Shqiptare e New Yorkut.
Bile Elez Biberaj kishte ardhur nga Washingtoni për këtë ngjarje të madhe kulturore. Unë kisha fituar besimin e tij për reportazhe fetare dhe kulturore. Pavarësisht se nuk kisha udhëtuar me pelegrinët e New Yorkut në Vatikan dhe në Gjenocano, në vitin 1986, kisha vendosur lidhje telefonike me Albert Akshinë e Radio-Romës. Ai më njoftonte çdo ditë për aktivitet e tyre. Pelegrinët e New Yorkut ishin takuar me Papën Gjon Palin e Dytë, bile për takimin e tyre me Atin e Shenjtë kishte shkruar gjerësisht gazeta e Vatikanit “Osservatore Romano”.
Albert Akshia ma kishte dërguar me faks atë shkrim që kishte qenë shumë premtues për shqiptarët. Ato ditë iu luta një intelektuali shqiptar që ta përkthente shqip ose anglisht për ta botuar në gazetën “Dielli”. Ky njeri, i cili sot e kësaj dite hiqet si antikomunisti më i madh shqiptar i Amerikës, refuzoi kërkesën time, bile me një përbuzje se gjoja ai nuk merrej me punë të tilla.
Unë si gazetar i ‘Zërit të Amerikës’ kisha njoftuar gjerësisht për vdekjen tragjike të Dom Lazër Shëldisë dhe për vdekjen e Monsinjor Zef Oroshit. Pas meshave që kishte thënë për vdekjen e dy klerikëve shqiptarë kardinali i New Yorkut John O’Conner më kishte dhënë një intervistë tepër të rëndësishme. Në meshën që kishte thënë për Zef Oroshin, John O’Conner ishte treguar shumë ekumenik duke thënë: “Dear Imam Isa- I dashur Imam Isa Hoxha, të shpreh ngushëllimet e mia për vdekjen e vëllait tënd shqiptar, Mons. Zef Oroshi....”
Gjatë intervistës tha: “Në Konferencën Katolike Ipeshkëvnore” të Amerikës, e cila do të mbahet muajin e ardhshëm, do të lutem dhe do të flas për lirinë fetare të popullit shqiptar. Do ta shfrytëzoj këtë rast, sepse unë jam kryetar i kësaj Konference. Pastaj dërgoi një mesazh për motrën e Zef Oroshit në kampin e përqendrimit në Shqipëri dhe shtoi: Thuaj Lukës se po vjen dita kur do të jesh e lirë për t’iu lutur Zotit lirisht në Shqipëri”.
Ishte ‘Zëri i Amerikës’ që kishte intervistuar Nënën Tereze dhe dëshirën e saj për të vizituar Shqipërinë. ‘Zëri i Amerikës’ kishte njoftuar për lirinë fetare në Shqipëri. Atë ditë që Manush Myftiu e deklaroi lirinë e plotë fetare në Shqipëri, pelegrinët shqiptarë të New Yorkut kishin shkuar për të vizituar varrin e Krishtit. Në rolin e korrespondentit kisha shkuar në Kennedy Airport për t&#39;i përcjellë. Pas kishin vizituar varrin e Krishtit, unë i kisha thirrur në telefonin në hotelin “King David” për t’i njoftuar për këtë mrekulli.
Këtë lajm ia kisha komunikuar Dom Rrok Mirditës. Atë dita e kisha thirrur në telefon në Romë për intervistë Patër Daniel Gjeçaj, por ai nuk e besonte një lajm të tillë. Ai tha:”Këto janë rrena komuniste. Nuk dua të bëj asnjë koment për rrenat e tyne”. Pas pak e thirra Patër Ambroz Martinin në Bruksel. Ai u tregua shumë optimist dhe bëri komente të shkëlqyeshme. Mes tjerash Ambroz Martini tha:”Ky lajm po më gëzon e ty të gëzoftë Zoti”.
Pas rënies së diktaturës kisha biseduar me Patër Gjergj Marstjepaj, meshtarin e Tuzit për vizitën e tij në Shkodër, ku kishte vizituar Mikel Koliqin, Simon Jubanin, Zef Simonin dhe Frano Ilinë. I kishte gjetur në mjerimin më të madh, bile gjatë vizitave të pastajme u kishte dërguar rroba për veshmbathje dhe për shtretër. Në atë kohë kisha intervistuar Dom. Simon Filipaj dhe Dom Nikë Ukgjinin. E kujtoj me shumë respekt intervistën në New York me kardinalin kroat Franjo Kuhariqin, në vitin 1988. Tema kryesore e asaj interviste kishte qenë shkelja e të drejtave të njeriut në Kosovë.
Pas shpalljes së lirisë fetare në Shqipëri, diplomatët shqiptarë pranë Organizatës së Kombeve të Bashkuara kishin shfaqur dëshirën për të marrë pjesë në njërën prej meshave në Kishën Katolike Shqiptare. Kërkesën dhe dëshirën e tyre ia kisha paraqitur Dom Rrok Mirditës. Ai e pranoi me kënaqësi kërkesën e tyre. Unë i shoqërova, bile ata ishin ulur në rëndin e parë, por populli nuk ishte në dijeni kush ishin ata.
Ai tha: “Sot në kishën tonë ndodhi një mrekulli, ngase këtu kemi të pranishëm për herë të parë, pas 45 vjetësh, diplomatët shqiptarë në Kombet e Bashkuara. Kjo është një ditë e lumtur për ne dhe për gjithë popullin shqiptar”. Të pranishmit në meshë u ngritën në këmbë në atë moment dhe shpërthyen duartrokitjet si asnjëherë në historinë e kësaj kishe. Shqiptarët, sidomos ata që ishin nga Shqipëria, filluan të qajnë si fëmijë prej gëzimit.
Pasi mbaroi mesha ata u përqafuan me popullin një nga një. Kështu filluan lidhjet e tyre me shqiptarët e New Yorkut dhe të Amerikës. Kështu kishim vepruar edhe për vizitën e parë të Imam Sabri Koçit në Amerikë. Veprime të tilla kisha bërë edhe për Kishën Shqiptare Ortodokse të Amerikës. Këto ishin disa nga përpjekjet e mia për lirinë fetare në Shqipëri në kohën e diktaturës komuniste.
>
Index:<1075>
Title:<https://www.koha.net/kulture/98975/gjate-qershorit-qeveria-pret-projektligjin-me-zero-tatim-per-librin/>
Content:<
Brenda këtij muaji pritet që Projektligji për tatimin mbi vlerën e shtuar të arrijë në Qeverinë e Republikës së Kosovës, dhe nëse miratohet ashtu siç është paraparë, libri si produkt do të lirohet krejtësisht nga TVSh-ja.
Pasi të mbërrijë në Qeveri, proceduralisht, projektligji duhet të kalojë në Kuvend për t’u miratuar, shkruan sot “Koha Ditore”.
Në mbledhjen e Qeverisë, të mbajtur të martën, kryeministri i vendit, Ramush Haradinaj ka lexuar një pyetje që i është adresuar atij. Është pyetur se përse nuk është duke u zbatuar vendimi i Qeverisë së Kosovës, i marrë më 23 nëntor 2017, që përcakton zero tatim për librin. Por, ministri i Financave, Bedri Hamza është përgjigjur duke thënë se lirimi i librit nga TVSh-ja do të bëhet nëpërmjet Ligjit për TVSh-në.
Lirimin e librit nga ky tatim, kryeministri Haradinaj e kishte përmendur edhe para një jave në hapjen e edicionit të 20-të të panairit të librit “Prishtina 2018” ... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1076>
Title:<https://www.koha.net/kulture/98865/cities-of-peace-thur-ne-filigran-rrefimin-per-prishtinen/>
Content:<
Për më shumë se 10 vjet projekti “Cities of Peace” apo “Qytetet e paqes” ka udhëtuar nga Jerusalemi në Bagdad, Sarajevë, Nju Jork e shumë qytete të tjera, dhe tash ka ardhur edhe në Prishtinë, ku sonte do të bëhet prezantimi i pikturës “The Flowering”, krejt kjo për të promovuar kulturën e historinë e shteteve përmes muraleve.
Piktura monumentale që në Prishtinë mban emrin “Lulëzimi” është shndritur me katër lloje të arit të çmueshëm duke përfshirë fletët e paladiumit për të festuar historinë 8 mijë vjeçare të rajonit.
E krijuar me pjesëmarrjen e studentëve, artistëve, studiuesve, nga etni dhe 38-të komuna të ndryshme, “Lulëzimi” gjurmon të kaluarën, të tashmen dhe të ardhmen e këtij qyteti, me vijat më të holla të filigranit.
Për të parë përgatitjet e fundit para prezantimit në një vizitë në Muzeun e Kosovës ishte ambasadori i SHBA-ve në Prishtinë, Greg Delawie, i cili tha “Lulëzimi” është një vepër e mrekullueshme.
Ndërkohë u shpreh i lumtur që “Cities of Peace” si projekt amerikan ka ardhur në Kosovë, ndërsa la edhe shenjën e tij në këtë vepër.
“Me të vërtetë, më vjen shumë mirë që po i shoh të gjithë këta artist të rinj me kaq entuziazëm, të cilët janë duke punuar dhe po e japin kontributin e tyre. Po ashtu, më vjen tepër mirë që po e shoh që ka pasur mundësi që një projekt amerikan siç është “Qytetet e paqes” të vijë këtu për të ndihmuar në promovimin e paqes”, tha ai.
Kjo vepër artistike është realizuar gjatë rezidencës dymujore në Muzeun e Kosovës nga drejtoresha artistike e programit Ellen Frank dhe studentë nga e gjithë Kosova.
Projekti “Qytetet e paqes” nderojnë historinë dhe kulturën e qyteteve botërore që kanë përjetuar konflikte dhe trauma të mëdha.
>
Index:<1077>
Title:<https://www.koha.net/kulture/98861/busti-i-poetit-havzi-nela-vendoset-ne-kukesin-ku-u-var/>
Content:<
Busti i poetit martir Havzi Nela, vepër e skulptorit kuksian Ilmi Hoxha u vendos sot në gjimnazin që mban emrin e tij në qytetin e Kukësit.
Në ceremoninë e përurimit të bustit të organizuar nga bashkia e Kukësit ishin të pranishëm deputetë, prefekti i qarkut Zenel Kuçana, familjarë, qytetarë, etj.
Kryetari i bashkisë së Kukësit, Bashkim Shehu, theksoi se “falë sakrificës së tij sublime, falë guximit e krenarisë së tij, Kukësi është në hartën e botës si qytet i poetit të varur.
Përditë e më shumë Havzi Nela do të bëhet krenari për njerëzit që jetojnë në këtë qytet, për gjimnazistët që do të dalin nga gjimnazi i Kukësit që mban emrin e tij”, nënvizoi Shehu.
Sipas tij, Kukësi tashmë përveçse qytet i qëndresës së madhe të 1912, qytet i mikpritjes së madhe dhe kandidat për Nobel në 1999, është edhe qytet i poetit të varur në litar në emër të lirisë, të fjalës së lirë.
Havzi Nela lindi më 24 shkurt 1934 në fshatin Kollovoz të rrethit Kukës. Mbaroi shkollën fillore dhe të mesme në rrethin e lindjes, në një varfëri të tejskajshme për të vazhduar më vonë Institutin në Shkodër ku përjashtohet, pasi ai kundërshtonte politikat e kohës.
Pas viteve të tëra burgime, internime e madje edhe disa dënime me vdekje, më 10 gusht 1988 poeti dhe mësuesi disident Havzi Nela u var në sheshin kryesor të Kukësit.
Havzi Nelës i është akorduar titulli “Martir i Demokracise” dhe “Nderi i Kombit”.
>
Index:<1078>
Title:<https://www.koha.net/kulture/98793/ministria-nuk-ia-del-ti-rrise-pagat-e-punonjesve-te-kultures-as-pese-muaj-pas-afatit-te-caktuar/>
Content:<
Ministria e Kulturës, Rinisë e Sportit, tash e pesë muaj është duke e shtyrë afatin për rritjen e pagave për krijuesit e performuesit e kulturës dhe punonjësit e trashëgimisë kulturore.
Qysh prej shkurtit të këtij viti, shtyrja e ekzekutimit të pagave me rritje prej 50 për qind bëhet me premtimin: “nga muaji tjetër”, shkruan sot “Koha Ditore”.
Me këtë premtim MKRS-ja, muajin e kaluar ia kishte dalë që për herë të tretë ta ndalë hyrjen në grevë të aktorëve të Teatrit Kombëtar të Kosovës. Qershori ishte paraparë si afati i fundit për rritjen e pagave.
Në një takim që ka pasur ministri i Kulturës, Kujtim Gashi, me përfaqësuesit e institucioneve vartëse javën e kaluar, ua ka prezantuar një draft të Rregullores për gradimin dhe pagat e krijuesve e të performuesve të kulturës dhe punonjësve të trashëgimisë kulturore, nëpërmjet së cilës parashihet të bëhet ngritja e pagave. Por pos me shtyrjen e afateve nga Ministria e Kulturës, disa përfaqësues të institucioneve nuk janë pajtuar as me përmbajtjen e draft-rregullores.
Sipas këtij dokumenti, rritja e pagave do të bëhet për 50 për qind. Por të paktën Baleti Kombëtar i Kosovës dhe Ansambli Kombëtar i Këngëve dhe Valleve “Shota” nuk janë pajtuar me përmbajtjen e tij... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1079>
Title:<https://www.koha.net/kulture/98786/cmimi-muslim-mulliqi-meton-te-shtjelloje-histori-nepermjet-artit/>
Content:<
Galeria Kombëtare e Kosovës e ka hapur thirrjen publike për edicionin e dymbëdhjetë të ekspozitës ndërkombëtare “Çmimi Muslim Mulliqi” për vitin 2018.
Që nga e hëna e deri më 8 gusht ky institucion do të pranojë punime nga të gjitha mediumet e arteve bashkëkohore, që reflektojnë konceptin kuratorial, shkruan sot “Koha Ditore”. E për këtë edicion kuratorja Iara Boubnova synon që nëpërmjet artit të kujtohet historia.
“A janë histori kujtimet tona?” është titulli i edicionit të sivjetmë. Boubnova është kritike e kuratore, drejtoreshë e Institutit për art bashkëkohor në Sofje. Ka marrë pjesë në shumë bienale të artit nëpër vende të ndryshme dhe është fituese e disa çmimeve.
Sipas konceptit kuratorial, në botën e sotme çdo gjë ndryshon tërë kohën. “Duket se as e kaluara nuk është statike. Historia, kujtesa dhe përkujtimi janë objekt studimi i historianëve, antropologëve, sociologëve, filozofëve, historianëve të artit dhe letërsisë, po aq sa janë edhe shënjestër dhe material për manipulim politik”, shkruhet në konceptin kuratorial.
Ekspozita “Çmimi Muslim Mulliqi” tashmë është shndërruar në një organizim tradicional e që mbahet për çdo dy vjet. Në edicionin e kaluar, më 2016 artistin Fani Zguro, kishte ricikluar punimet e hershme të tij, të cilat vinin si thirrje për ta kujtuar të kaluarën, një fazë të jetës së tij... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1080>
Title:<https://www.koha.net/kulture/98782/antologji-e-drames-bashkekohore-nga-kosova-botohet-ne-turqisht/>
Content:<
Dramat e autorëve shqiptarë në veçanti, por edhe ato të autorëve nga shtete të tjera të Ballkanit, çdo herë e më shumë po zgjojnë interesimin e audiencës turke.
Një hap drejt kësaj tashmë është bërë. Cehvher i ka përkthyer katër drama në gjuhën turke që janë botuar në një antologji të vetme, të titulluar “Antologji e dramës bashkëkohore nga Kosova” (‘Çagdas Kosova Oyunlari Seçkis’), shkruan sot “Koha Ditore”.
Bëhet fjalë për dramën “Bodrumi” të Ilir Gjocaj, e cila në turqisht ka titullin “Mahzen”, “Kafeneja në udhëkryq” (Kavasaktati Kafe) e Visar Krushës, “Vrasja e mushkonjës” (Sivrisinegi Oldurmek) e Xhevdet Bajrajt, dhe “Departamenti i ëndrrave” nga Neziraj, që në turqisht ka titullin “Ruya Birimi”. Promovimi i antologjisë u bë të hënën në sallën e vogël të Teatrit Kombëtar të Kosovës, ku Cevher bashkë me Yılmaz Öğüt ndanë përvojat e tyre rreth këtij projekti.
“Vepra e Jeton Nezirajt nuk do të inskenohet njëherë, të paktën jo në teatro shtetërore”, ka thënë Cevher, kur ka prezantuar dramat dhe ka parashikuar se çfarë do të ndodhë me to pas përkthimit në turqisht.
“Së shpejti kemi zgjedhjet në Turqi dhe nëse diçka ndryshon ndoshta edhe do të inskenohet. Por do të shohim”, ka shtuar ajo, duke iu referuar situatës politike në vendin e saj. Censura dhe politikat e presidentit Recep Tayyip Erdogan janë të dukshme... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1081>
Title:<https://www.koha.net/kulture/98700/dy-romane-te-panjohura-te-faik-konices/>
Content:<
Ai është një nga intelektualët më të njohur shqiptar të fillimshekullit të XX.
Shumë i njohur për shkrimet e tij, polemikat dhe punën e tij si diplomat, Faik Konica ishte një erudit i jashtëzakonshëm, për të cilin Guillaume Apollinaire thoshte se i njihte 200 gjuhë.
Profilit të tij poliedrik i është shtuar edhe një dimension i panjohur, ai i një prozatori, autor romanesh.
Kjo pasi që studiuesi Fotaq Andrea, ka zbuluar dy romane të panjohura të Faik Konicës, të cilat ai i kishte shkruar në gjuhën frënge.
Të botuara në një vëllim dhe me pseudonimin Gjoni i Krujës, këto dy romane janë përkthyer po nga Fotaq Andrea.
I ftuar në emisionin CODEX të KTV-së, botuesi i tyre në shqip Krenar Zejno, ka thënë se ky lajm do të duhej të bënte shumë më shumë bujë dhe të merrte më shumë vëmendjen e publikut.
“Martesa e Lejlës” dhe “Sotiri dhe Mitka” janë titujt e këtyre dy romaneve të Faik Konicës, alias Jean de Kroia.
 
>
Index:<1082>
Title:<https://www.koha.net/kulture/98683/nga-lidhja-e-prizrenit-deri-me-tani-kufijte-u-rrudhen-me-dhjetera-mijera-kilometra/>
Content:<
Lidhja Shqiptare e Prizrenit mbetet ndër ngjarjet më sublime në historinë e kombit shqiptar pas vdekjes së Skënderbeut dhe pushtimit osman të tokave shqiptare dhe Ilirisë në përgjithësi.
Më 10 qershor 1878, u formua një organizatë politiko-ushtarake me premisa kombëtare, e cila konsiderohet si fazë e parë e rikrijimit të shtetit shqiptar, por kufijtë e shqiptarëve që nga atëherë dhe deri më sot u ndryshuan tejet shumë, duke u tkurrur e cunguar.
Historianët pohojnë për KosovaPress, se Arbëria si trashëgimtare e Ilirisë, deri në shekullin e IX ka pasur një shtrirje shumë të gjerë.
Shtrirja dhe vendbanimet e ilirëve.
Në Slloveni, Kroaci, Dalmaci. Bosnjë e Hercegovinë, banonin japodët, liburnët, dalmatët, desidiatët, ardianët dhe fise të tjera të vogla. Në Kosovë, dardanët; në luginën e Drinit të Zi, penestët; në atë të lumit Vardar, paionët; në Mal të Zi, dokleatët; në rrethet e liqenit të Shkodrës e deri thellë në malësinë e veriut, labeatët; në grykën e Drinit, abrejt; në Breg të Matjes, parthinët; në malësinë e Lezhës, në Mirditë dhe në krahinën e sotme të Matit, pirustët.
Historiani Frashër Demaj, duke komentuar historinë e popullit shqiptar nga Lidhja e Prizrenit dhe deri më sot, thotë për KosovaPress se me traktatin e Shën Stefanit, u cenua rëndë gjeografia shqiptare.
“Pas përfundimit të luftës ruso-turke, në Shën Stefan, më 3 mars 1878 u nënshkrua traktati i Shën Stefanit, që është traktat paqeje mes perandorisë osmane dhe perandorisë ruse. Ky traktat cenon rëndë gjeografinë shqiptare ose shtrirjen e popullsisë shqiptare, sepse sipas traktatit të Shën Stefanit, në kurriz të territoreve shqiptare, fitonte shumë Bullgaria, pastaj Serbia dhe Mali i Zi”, tha ai.
Harta e ndarjes sipas traktatit të Shën Stefanit
Harta e ndarjes se trojeve shqiptare sipas Shën-Stefan-it dhe rritja e territoreve të Serbisë dhe Malit të Zi.
Demaj thekson se edhe Kongresi i Berlinit, cenoi rëndë interesat e popullit shqiptar edhe pse jo në masën e traktat të Shën Stefanit. Në Kongresin e Berlinit, u copëtuan territoret shqiptare dhe atë në interes të Serbisë, Malit të Zi dhe Greqisë. Sipas tij, në fund të vitit 1877 dhe në fillim të vitit 1878, Serbia kishte dëbuar masivisht shqiptarët nga Sanxhaku i Nishit, gjë që nënkupton reduktimin e gjeografisë shqiptare dhe ardhjen muhaxherëve në brendi të vilajeteve shqiptare, kryesisht në brendi të vilajetit të Kosovës.
Harta e ndarjes se trojeve shqiptare sipas Kongresit të Berlinit dhe rritja e territoreve të Serbisë dhe Malit të Zi.
“Absolutisht ka tkurrje të kufijve të territoreve shqiptare, sepse faza e parë e copëtimit të territoreve shqiptare, në historinë e kohës së re, fillon në Kongresin e Berlinit, pastaj vazhdon në Konferencën e Ambasadorëve në Londër, sepse në konferencën e ambasadorëve u njohën vetëm 28 mijë km2 të shtetit shqiptar, pavarësisht se pavarësia e Shqipërisë u shpall në katër vilajete, përfshirë vilajetin e Shkodrës, vilajetin e Kosovës, vilajetin e Janinës dhe manastirit, mirëpo ishin vendimet e fuqive të mëdha dhe pamundësia e shqiptarëve. Shqiptarët atëherë nuk kishin as forcë politike, as ushtarake për të qenë partnerë serioz, i ndonjërës nga fuqitë e mëdha që ta fitonim përkrahjen”, tha ai.
Ndërsa pohon se ka qenë një gjeografi e gjerë e banuar me shqiptarë, e cila në periudha të ndryshme ka ndryshuar.
“Gjatë periudhës së Lidhjes Shqiptare të Prizrenit, territoret shqiptare, po flasim me terma të sotëm gjeografik, kanë qenë të shtrirë në Tivar, kanë qenë të shtrirë në Ulqin, Plavë, Guci, Hot, Grudë, Kelmend, gjithë malësinë e madhe. Do me thanë një gjeografi kogja e gjërë e banuar me shqiptarë. Pastaj ka qenë Pazari i ri apo Novi Pazari, që i thonë në gjuhen serbe, që ishte qendër e gjithë Sanxhakut. Që sot njëfarë mënyre është asimiluar, është boshnjakizuar, gjithë ajo zonë që ishte puro shqiptare në kohen e Lidhjes së Shqiptarëve të Prizrenit, për të vazhduar pastaj në gjithë këtë pjesën që po themi të Sanxhakut dhe Nishit, që ishte e banuar krejtësisht me shqiptarë...Madje shqiptarët kanë jetuar dhe në Beograd, në qytetet në thellësi të Serbisë, mirëpo pas luftërave ballkanike, të vitit 1912, shqiptarët janë përzënë me dhunë nga territore të ndryshme të gjeografisë së tyre dhe pothuajse nga kanosja për t’u zhdukur, ata janë futur thellë në territoret e vilajetit të Kosovës, vilajetit të Shkodrës dhe të vilajeteve të tjera”, tha ai.
Që nga Lidhja e Prizrenit e deri më sot, sipas Demajt, ka ndryshim të madh të kufijve dhe se Ballkani duket krejtësisht ndryshe, në krahasim me atëherë.
“Ka një ndryshim të madh të kufijve. Ballkani duket krejtësisht ndryshe, krahasuar me atëherë, dhe ndryshimet më të mëdha në pamjen e hartës apo gjeografisë së Ballkanit, janë në kurriz të shqiptarëve, sepse e gjithë pjesa e Maqedonisë së sotme praktikisht në kohen e Lidhjes së Prizrenit s’kishte shtet maqedon. Madje edhe maqedonët e sotëm çdo ditë e më tepër bëjnë përpjekje pretendimi për të kapur një identitet sepse e ishte popullsi pa ndonjë identitet të veçantë, që në kohen e Jugosllavisë u krijuan. E gjitha kjo u bë në kurriz të shqiptarëve, sepse shqiptarët popullonin pjesën më të madhe të kësaj gjeografie. Pra përfundimisht duhet të themi që gjeografia e sotme e Gadishullit Ballkanik, ka dëmtuar ose ka reduktuar territoret e shtrirjes së shqiptarëve. Natyrisht kur janë reduktuar shqiptarët, të tjerët kanë zgjeruar territoret e tyre në kurriz të shqiptarëve”, tha ai.
Platforma politike e ideologëve të Lidhjes Shqiptare të Prizrenit, sipas tij, nuk është realizuar.
“Me një fjalë dhe sot e kësaj dite platforma politike e ideologëve të Lidhjes Shqiptare të Prizrenit nuk është realizuar. Territoret shqiptare, vazhdojnë të jenë të copëtuara, por unë një gjë jam i sigurtë që popujt që nuk heqin dorë nga pretendimet e tyre mund të vonohen por do të realizojnë atë që kanë si pretendim të tyre kombëtar”, tha ai.
Edhe historiani Jahja Drançolli, duke komentuar historinë e popullit shqiptar nga Lidhja e Prizrenit deri më sot, thotë për KosovaPress, se në vitin 1912, padrejtësisht është cunguar kufiri shqiptar në konferencën e Londrës, me intervenimin e fuqive të mëdha, të cilat ishin në anën e Rusisë, e cila përkrahte pansllavizmin.
“Duke qenë populli shqiptar në kufijë me territoret sllave, u përgjysmuan ndoshta edhe më tepër dhe ky cungim i kufijve të shqiptarëve, është një cungim arbitrar, është një cungim politik, nuk është cungim natyror, nuk është gjendje reale ku ka jetuar dhe ku jeton sot e gjithë ditën populli shqiptar. Të gjitha këto flasin, për një tragjedi të popullit shqiptar. Po shpresoj që shekulli XXI, do t’i korrigjojë të gjitha këto gabime që janë bërë ndaj popullit shqiptar dhe populli shqiptar do të shkojë në hap me shtetet evropiane”, tha ai.
Drançolli thotë se më tepër se gjysma e Ballkanit ka qenë pjesë e shqiptarëve.
“Më tepër se gjysma e Ballkanit ka qenë pjesë e shqiptarëve, si trashëgimtarë të ilirëve. Edhe këto kufijë janë t’kurrur për shkaqe të politikës ditore, pan-sllavizmi, i cili ka qenë shumë i fuqishëm. Ka nisur në shekullin XIX, në krizën lindore. Kriza lindore që e kishte përfshirë perandorinë osmane edhe më pastaj janë bërë strukturat e reja gjeografike, planifikimet e reja, në copëzimin e territoreve shqiptare. Ne dimë për fatin e shqiptarëve, gjithandej janë dokumentet që shqiptarët janë shtrirë deri në Nish. Nishi ka qenë një ndër qendrat e rëndësishme shqiptare. Një ndër qendrat e rëndësishme ilire, në Nish është fol shqip. Nga Nishi e dimë, mu në vigjiljen e lidhjes së Prizrenit, për këtë që po diskutojmë tani, janë shpërngulur shqiptarët me dhunë, siç quhen tani muhaxherë në trevat e Kosovës së sotme”, tha ai.

>
Index:<1083>
Title:<https://www.koha.net/kulture/98644/lidhja-shqiptare-e-prizrenit-ne-kendveshtrimin-e-midhat-frasherit/>
Content:<
Mid’hat Frashëri e ka trajtuar më se një herë Lidhjen Shqiptare të Prizrenit, në disa këndvështrime: herë nën këqyrjen e filozofisë së historisë, herë nën prizmin e kritikës historike e herë si një parashtesë dokumentare, shkruante Dr. Uran Butka.
1. Nën këqyrjen e filozofisë historike
Filozofi Mid’hat Frashëri ngrihet në përgjithësime historike e filozofike, mbi ngjarjet dhe faktet historike të Lidhjes Shqiptare të Prizrenit. Së pari, ai zbulon shkaqet historike të lindjes së Lidhjes Shqiptare:
“Për ta cilësuar këtë lëvizje si ndjenjë kombëtare dhe për ta konkretizuar atë në një koncept të qartë historik,shkruan Mid’hat Frashëri,-u desh tronditja e madhe e luftës ruso – turke e vitit 1877 – 1878 dhe traktatet e Shën Stefanit, që e pasuan atë. Në këto traktate, rajone të tjera të banuara nga shqiptarët ishin caktuar që të zgjeronin Serbinë dhe Malin e Zi ose të krijonin shtetin e ri bullgar. Më vonë ishte i njëjti problem, për t’ia lëshuar Greqisë, së bashku me Thesalinë edhe pjesën jugore të vilajetit të Janinës.
Për Shqipërinë ky ishte fillimi i copëtimit, pranim dhe pasojë e zhbërjes së Perandorisë Osmane, mbasi vetë Shqipëria nuk llogaritej si entitet etnik. Kjo mjaftonte për të reaguar; rreziku ishte tepër i madh dhe tepër i dukshëm: edhe një luftë tjetër fatkeqe për Turqinë dhe Shqipëria do të zhdukej bashkë me perandorinë e krijuar nga pasardhësit e osmanlinjve. Pra, duhej shpëtuar ngarkesa e saj e vogël dhe të mos lihej të tërhiqej nga anija, e cila po fundosej. Goditja u ndje dhe ndodhi reagimi”. (L.Skëndo, Rilindja Shqiptare, Lozanë, 1919) Për pasojë, “përballë rrezikut, që u kanosej, shqiptarët u zgjuan dhe vepruan energjikisht.
Sigurisht, erdhi koha për këtë. Kongresi i Berlinit dhe rreziku i copëtimit. Dhe u organizuan disa mbledhje për të rënë dakord lidhur me masat që duheshin marrë. U mbajtën mbledhje si në veri, edhe në jug dhe qendrat kryesore ishin Preveza, Janina, Shkodra, Prizreni e qendra të tjera të dorës së dytë dhe pak nga pak në të gjithë qytetet. Mbledhjet në veri kishin si synim të drejtpërdrejtë të parandalonin ndarjen nga Shqipëria e Guxisë, Plavës, Nishit, Vranjës dhe Kurshumlijes.
Mbledhjet e jugut duhet të shmangnin rrezikun nga ana e Greqisë”, – argumentonte Mid’hati dhe konkludonte: “Konfliktet që shqiptarët kanë pasur me fqinjët, të cilët kërcënonin bazën e ekzistencës së Shqipërisë, nuk kanë qenë aspak konflikte fetare, as edhe një konflikt i rëndomtë kaçakësh, por rrjedhojë e natyrshme e një lufte midis një populli që dëshiron të jetë i lirë në shtëpinë e vet dhe pushtuesve të panginjur ballkanikë. Shqiptari, para se të jetë katolik, mysliman apo ortodoks, është shqiptar”, thekson ai. (Shqiptarë dhe sllavë, Lozanë, 1919) Midhati zbulon thelbin dhe shfaqjen e përpjekjes së Lidhjes së Prizrenit: “Qëllimi i vërtetë i ndjekur nga Komiteti i Lidhjes ishte ta shpëtonte vendin nga copëtimi, të bënte që të njihej e të pranohej ekzistenca e një Shqipërie dhe e një kombi shqiptar”. Si rrjedhojë, kjo përpjekje nuk ishte lokale apo lëvizje e një prijësi të caktuar, por u kthye në një lëvizje të përgjithshme, në një aspiratë kombëtare dhe këtu qëndron edhe rëndësia e saj kryesore, për në atë kohë dhe për të ardhmen.
“Kushtrimi dhe poterja e zakoneve të vjetra po transformohej në një aksion diplomatik; brenga e thjeshtë dhe instinktive e katundit po merrte formën e një aspirate kombetare dhe patriotike, me një qok më të lartë dhe natyrisht më të largët…
Për shumë njerëz, Lidhja e Prizrenit mund të paraqitet si një prej atyre kryengritjeve që populli ynë e ka pasur kurdoherë në vetijën e tij, sidomos në shekullin e nëntëmbëdhjetë, me Ali Tepelenën dhe Bushatlliun, si edhe më pas tyre. Por ndryshimi qëndron në pikën që në këto lëvizje ishte për shtytkë iniciale aktiviteti i një njeriu të vetëm, duke u mbështetur mbi tendenca lokale të nevojshme prej rrethanave të ditës; këtë radhë iniciativa merrej prej popullit dhe qëllimi ndehej mbi tërë Shqipërinë etnografike, mbi ditën e veprimit, si edhe mbi kohën e ardhme”. (Lidhja e Prizrenit, rev. “Diturija”, 1928) Si filozof i historisë, Mid’hati arsyeton: “Një veprim, një përpjekje, është kurdoherë pjellore, është lindja dhe nisja e një ekzistence së re, edhe në qoftë se nuk rrëfehet sish një rezultat imediat. Në këtë botë, sforcimi për t’arritur një qëllim ka mbase një rëndësi dhe një vleftë më të madhe se nga qëllimi vetë.
Një luftim i sotëm është kapitali i magazinuar për kohën e ardhme, një fuqi e mbetur e gjallë, që ushtrohet në çdo minutë dhe shfaqet me forcë në ditë nevoje. Kështu, Lidhja e Prizrenit, tërë duke pasur si pemë shpëtimin e Shqipërisë, pati edhe fitimin më të madh akoma të përgatiste jetën tonë kombiare, t’u jepte një kuptim të ri aspiratave të popullit. Që nga ajo ditë, vërtet fillon shpresa e një shpëtimi, e një jete më të kuptimtë, në formë të caktuar; që atëherë merr një trajtë të kthjelltë ideja e përfytyruar për fjalën Shqipëri; mbryhen dhe gatuhen aspiratat për një qok të shënuar.
Lokalizma dhe kantonizma i lënë vend patriotizmës; tendencat ndarëse dhe mërgonjëse fillojnë të peshojnë drejt një pike të vetme; krahinat dhe elementet që e kishin kujtuar veten e tyre të ndarë dhe të huaj nga njëri-tjetri, nisën të njësohen e të ndihen solidarë. Me një fjalë, fisi bëhet komb. Shqipëria e kuptoi se më nuk e shpëtonte dot veten e saj pa kërkuar dhe ajo të drejtat në emër të kombësisë, në emër të një mëmëdheu, të një kombi”. (Po aty). Ai çmon si kushtimin e Veriut, ashtu edhe koshiencën e Jugut e mbi të gjitha veprimin e tyre të përbashkët, karakterin e përgjithshëm panshqiptar të Lëvizjes:
“Këtu shfaqet për ne influenca e degës jugore. Në Prizren, populli kompakt dhe me armë në dorë, me ndërgjegje për fuqinë luftarake të tij, i bazonte shpresat mbi forcën e numrit dhe mbi të drejtën e pronës. Jugu, më pak i fortë, po më koshient për të drejtat si racë dhe si komb, vinte në peshë parimet e rinj, që kishin përmbysur sisteme të vjetra. Këtu fillon për ne rëndësia dhe vlera e Lidhjes së Prizrenit dhe këtu nis shërbimi i vërtetë i Abdyl Frashërit. Kjo influencë e delegatit të Jugut u manifestua në një mënyrë më definitive, duke i dhënë lëvizjes një karakter të përbashkët, të përgjithshëm, panshqiptar, duke e nxjerrë nga forma e rivendikimeve lokale për vatanin e vogël, për vilajetin dhe kazanë; tani mendimet dhe kërkesat ishin për Shqipërinë e tërë, për mëmëdhenë, për Jugun, si dhe për Veriun, për myslimanët dhe të krishterët, për çdo çip të truallit dhe për çdo individ, që fliste gjuhën shqipe. Ishte mbase hera e parë që lulja e kuptimit të kombësisë po zinte rrënjë në shkrepat e Arbërisë dhe kuptohet vetiu se bima e re do të zhvillohej me gjithë ngjyrat e saj: nga e sotmja në të ardhmen ishte një i vetëm çap për t’u bërë. Dhe dita e nesërme zuri të preokuponte Lidhjen dhe degët e saj më tepër se gjendja e keqe e ditës: duhej siguruar jeta e kombit dhe e mëmëdheut, duke e bërë këtë komb dhe këtë mëmëdhe t’u njiheshin të drejtat e tyre, të respektoheshin në një mënyrë baras me të drejtat e atyre popujve, në favor të të cilëve kërkohej të shqyhej trualli shqiptar”.
M.Frashëri mendon se çdo përparim i një populli dhe i një vendi vjen nga idetë e përparuara dhe vullneti për t’i vënë në jetë ato. Nuk është e rastit që Lidhja Shqiptare e Prizrenit lindi e kulmoi thuajse në të njëjtën kohë me Rilindjen tonë Kombëtare, me idetë e saj dhe me veprimtarinë e rilindësve, veçanërisht të Abdyl Frashërit, i cili në fund të vitit 1877 u zgjodh kryetar i Komitetit Qendror për Mbrojtjen e të Drejtave të Kombësisë Shqiptare (Komiteti i Stambollit), që dha një kontribut të rëndësishëm në përpunimin e platformës politike, që adoptoi edhe Lidhja Shqiptare e Prizrenit, ku Abdyli u shqua si udhëheqës dhe diplomat i shquar i saj.
Midhat Frashëri konkludon se Lëvizja për autonomi e mandej për shkëputje nga Turqia, “kjo mbryjtje e shpirtit dhe e dëshirave të shqiptarëve, krijimi i këtij karakteri të ri, nuk bëhej dot pa një platformë kombëtare siç ishte Rilindja, pa një edukatë këmbëngulëse dhe të gjatë, bazuar mbi stërvitjen morale dhe intelektuale. Edhe një pemë jo më pak e çmueshme e Lidhjes së Prizrenit qe për ne krijimi i “Shoqërisë së të shtypurit shkronja shqip”. E harruar, e përbuzur, si një patois, e shikuar jo si një vegël qytetërimi, po mbase si një ndalesë përparimi, shqipja, me themelimin e Shoqërisë së Stambollit, nis të bëhet e gjallë dhe shpirtdhënëse, të jetë një organ për të dhënë ide dhe aspirata, të zgjojë ndjenja dhe të frymëzojë mendime. Ç’shohim sot, ç’presim nga e ardhmja, ç’ kemi të drejtë të kërkojmë nga pritmi, buron nga Shoqëria e të Shtypurit shkronja shqip, lindur nga Lëvizja e Lidhjes së Prizrenit”.
Dhe Mid’hat Frashëri sintetizon: “Pikërisht për këtë arsye, viti 1878 duhet konsideruar si fillimi i rilindjes intelektuale të shqiptarëve, ashtu sikurse ishte fillimi i rilindjes politike Lidhja e Prizrenit”.
2. Në prizmin e kritikës, por edhe të meditimit të tij origjinal
Mid’hati bën një analizë kritike mbi vepra të autorëve shqiptarë e të huaj për Lidhjen e Prizrenit, por jep edhe mendimet, argumentet dhe vlerësimet e tij ndryshe e krejt origjinale.
“Gjer më sot rëndësia e Ligës ka mbetur e panjohur nga shkaku se askush s’e ka studiuar në tërësi të saj; çdo autor e ka parë vetëm mënjanë. Kështu, për shembull, publicisti Spiridion Gopçeviq, në librin e tij “Oberalbanien und seine Liga” (Leipzig, 1880) e shikon Lidhjen vetëm në përpjekjen për nga ana e detit dhe pothuaj nuk di çfarë ngjau matanë kufirit të malësive. Kjo injorancë e autorit dhe armiqësia e tij për kombin shqiptar (Gopçeviqi është i njohur si një sllav shoven dhe me urrejtjen e tij kundër shqiptarëve) e bëjnë autorin që të mos thotë gjithë sa duhej mbi Lidhjen Patriotike”.( Liga e Prizrenit).
Mid’hati merr në shqyrtim edhe librin “Histori e Shqipërisë” prej K.A. Çekrezit, që ngërthen edhe kapitullin “Formimi i Ligës së Prizrendit”. “Për fat të keq,-shkruan M.Frashëri,-nuk gjejmë dot një lëndë kënaqëse, sado që autori e quan ‘këtë lidhje të besës shqiptare, nisje e lëvizjes së kthjellët kombëtare’, por, pa na thënë ç’janë veprat, ç’kanë qenë aspiratat, ç’rezultate arriti dhe ç’dëshirë e shtynte për të pritmin”. Ai bën një analizë kritike edhe mbi librin e Kristo Dakos mbi Lidhjen e Prizrenit, po ashtu edhe të disa autorëve të tjerë, duke polemizuar me argumente politike, historike dhe filozofike. Ndryshe nga ata studiues që kritikojnë kërkesën për autonomi të Lidhjes apo të atyre që thonë se Lidhja ishte një lëvizje për pavarësi, Mid’hat Frashëri e shikon këtë Lëvizje në kushtet dhe mundësitë e asaj kohe kur ndodhi.
Ai shprehet se së pari Lidhja kishte si qëllim kundërqëndrimin ndaj pretendimeve të fqinjëve, kundërshtimin e vendimeve të Kongresit të Berlinit për copëtimin e tokës shqiptare dhe qenies shqiptare, si rrjedhim i zgjimit të ndjenjës kombëtare.
“Mbi këtë pikë,-thotë Mid’hati,-nis shërbimi i dytë i Lidhjes. Veprimtaria politike e Lidhjes se Prizrenit ndoqi një program për autonominë, që duhej të fillonte me bashkimin administrativ të katër vilajeteve të Turqisë europiane të vjetër (Janina, Manastiri, Shkupi, Shkodra), në një vilajet të vetëm me kryeqendër Manastirin dhe shqipen si gjuhë zyrtare. Bëhet fjalë për krijimin e një atdheu brenda kufijve të vetë etnikë”. Bëjmë të ditur,-thotë Frashëri,-se shqiptarët nuk kanë formuluar kurrë pretendime mbi krahinat e banuara nga grekë dhe sllavë të këtyre vilajeteve. Rivendikimet shqiptare kanë synuar vetëm rrethet e banuara tërësisht prej shqiptarësh). (L.Skendo, Rivendukimet shqiptare, Lozanë 1919).
Me këtë reformë do të bashkohej kombi shqiptar nën një administratë dhe do t’i vihej një kufi Shqipërisë, një kufi i njohur zyrtarisht, i cili në një copëtim tjetër të Turqisë, të mund të shpëtonte të drejtat e kombit të vogël dhe të mëvehtësohej. “Një përpjekje për kombësi, larg zënkave dhe ambicieve personale, një luftë thjesht patriotike për Shqipërinë, për Shqipërinë e bashkuar dhe jo për regjionalizëm, ishte një gjë e pashembullt në historinë e popullit shqiptar”,-thekson M.Frashëri.
Sipas tij: “Autonomia, pa dyshim, me kohë do të përfundonte me independencë”, nënvizon ai. Pra, autonomia si hap të parë i Pavarësisë. Kjo kërkesë dhe kjo frymë e shtoi edhe njëherë akoma mosbesimin dhe shqetësimin e Turqisë, mandej edhe armiqësimin e saj ndaj Lidhjes.
“Sulltan Hamiti dhe njerëzit e tij,-shkruan Mid’hati,-e kishin toleruar e mbrojtur Ligën aq sa të kufizohej në mbrojtjen e kufijve të Turqisë, por kur ky bashkim u zgjat nga Kosova në Prevezë dhe nga Shkodra në Manastir, kur shqiptarët e fuqizuar kërkonin edhe autonominë, atëherë kundërshtimi i Portës së Lartë u zgjua. Mbase dhe këshillat e Rusisë, përpjekjet e Patrikanës Ortodokse s’qenë të huaja në masat që do të merrte Turqia. Sulltan Hamiti donte shkatërrimin e Ligës së Prizrenit. Mentaliteti turk në atë kohë nuk pranonte një ide nacionaliste, një aspiratë të përbashkët dhe një bashkim të shqiptarëve; politika e sulltanit qe bazuar mbi ndarje dhe përçarje.

Shpresa e sundimit ishte ngrehur mbi antagonizmin ndërmjet toskëve dhe gegëve, të krishterëve dhe myslimanëve. Pranonte që malësorët tanë të luftonin për shtëpitë dhe kullotat e tyre, po jo për një entitet moral, që i thonë mëmëdhe” .
Kështu që, “një njeri i zoti, dinak, energjik dhe fare pa skrupull, Dervish Pasha, biri i një prifti bullgar prej Lofshe dhe i blerë, thonë, prej sllavëve, do të shërbente dëshirën e të zotit. Duhej dobësuar më parë Liga së brendshmi dhe kjo nuk do të qe gjë e rëndë”, mandej edhe me forcën e armëve.
“Lidhja pushoi së ekzistuari, veprimtaria e Lidhjes nuk ishte e vetëmjaftueshme, nxjerr mësimet M.Frashëri, – por ajo kishte funksionuar për dy vjet, duke dhënë fizionominë e një administrate autonome, duke krijuar një milici të vogël dhe një buxhet – gjë që është edhe më e rëndësishme – duke krijuar shkakun për të forcuar ndjenjën dhe ndërgjegjen për një nacionalizëm të kristalizuar, duke e kthyer një gjë të vogël e të pandërgjegjshme, në diçka të qartë e të ndërgjegjshme”.
3. Trajtimi i Lidhjes mbi bazën e dokumenteve
M. Frashëri kërkon në arkivat e shteteve të huaja, mbledh dokumente dhe hulumton për Lidhjen Shqiptare të Prizrenit. Ai u rekomandon edhe studiuesve të tjerë se ku gjenden dhe ku mund të gjenden dokumentet, si te studimi “Lidhja e Prizrenit-Mbledhja e dokumenteve” , “Burime te historisë shqiptare”, 25 vjet më parë” etj. … Për mungesë kohe, nuk po i përmend
këto arkiva, por po citoj vetëm dy burime arkivore, që i ka hulumtuar ai vetë: “Autori i këtyre radhëve mundi vetëm të shoshitë koleksionin e gazetës turqisht Terxhuman-i-Shark, që e ka botuar Sami bej Frashëri, vëllai më i vogël i Abdylit në Stamboll, që nga data 10 (22 qershor) 1878 gjer më 24 tetor (5 nëntor 1878); censura turke e ndaloi 20 ditë ditaren. Kjo gazetë, pa dyshim, ka një rëndësi të madhe.
Fakti tjetër që vetë Mid’hati zbuloi në Arkivin e Vjenës Memorandumin e Lidhjes Shqiptare të Prizrenit të vitit 1879, drejtuar Fuqive të Mëdha nga Abdyl Frashëri dhe Mehmet Ali Vrioni. Madje, e përktheu atë nga frëngjishtja dhe e botoi te “Kalendari Kombiar” i vitit 1903, nën titullin “25 vjet më parë”, ku edhe nxjerr përfundimet: “Pemët e këtyre lëvizjeve, q’u bënë njëzet e pesë vjet më parë në Shqipëri, janë disa llojesh:
1. E para dhe më e dobishmja ishte që u dëgjua në tërë Shqipërinë që po bëhej një lëvizje kombëtare për shpëtimin e mëmëdheut; veç kësaj, meqenëqë mbledhjet bëheshin në tërë Shqipërinë, një afrim u bë ndërmjet toskëve, gegëve, myslimanëve e të krishterëve; me një fjalë u hapën pak mendjet dhe veprimet e përbashkëta.
2. Do nga telegrafët q’u hoqën, do nga vajtja e të dy të dërguarve n’Evropë, do nga Liga e Prizrenit, u ndalua dhënia e Janinës te Greqia; u ndalua dhe dhënia e Gucisë dhe e Plavës te Mali i Zi, po në vend të këtyre dy krahinave, u dha Ulqini. 3. U dëgjua pak edhe në botën e qytetëruar që paska një Shqipëri, e cila kërkonte të rronte. Këtu hapim një kllapë: kur u poqën të dërguarit e Shqipërisë në Paris me Vadingtonin, ky i pyeti pse nuk duan që të bashkohet Janina me Greqinë, apo u pëlqen të rrojë nën turkun.
“Jo,- u përgjigjën Abdyli me Mehmet Aliun, – nuk na pëlqen turku, po kemi shpresë që dhe ne një ditë të bëhemi më vete dhe të rrojmë si njerëz”. Për këtë, ministri i Francës u shtrëngoi dorën të dy shqiptarëve, duke thënë: “paskëtaj do jem dhe unë më tepër shqiptar se ju!”. Me këtë s’duam të themi se Vadingtoni vdiq shqiptar, po që fjala me mend dhe e drejtë mbetet”.( Lumo Skendo, “Kalendari Kombiar”, 1903)
>
Index:<1084>
Title:<https://www.koha.net/kulture/98586/siparantum-me-vepra-shqiptare-mirepritet-ne-kroaci/>
Content:<
Kori që me program atraktiv dhe interpretim interesant po përfaqëson vendin në shtete të ndryshme, e ka vazhduar rrugëtimin në Kroaci.
“Siparantum” të shtunën e nisi maratonën koncertale në Zagreb, për t’u bërë pjesë e disa aktiviteteve atje, shkruan sot “Koha Ditore”. Me datën 9 koristët u ngjitën në skenën e sallës së njohur “Hrvatski Glazbeni Zavod”, në Zagreb.
Kori nga qyteti i Pejës në këtë mbrëmje u paraqit në mesin e gjashtë koreve të tjera të njohura kroate, përfshirë korin “Lisinski”, “HPD Slavulj – Petrinja”, “Emil Cossetto” e të tjera. Por para kësaj, ata u bënë pjesë e një ngjarjeje tjetër të rëndësishme.
Data 9 e muajit qershor shënoi “Ditën e Pakicave Kombëtare” të qytetit të Zagrebit. Kori kosovar bëri hapjen e kësaj ngjarjeje me disa vepra të kompozitorëve shqiptarë, të cilat - sipas dirigjentit të “Siparantum”, kompozitor Memli Kelmendi - “ngjallën emocion para të pranishmëve në parkun e njohur Zrinjevac”. Ngjarja zuri vend në parkun “Zrinjevac”.
“Ky ishte një përfaqësim shumë i bukur për shqiptarët dhe qytetarët e Zagrebit”, ka thënë Kelmendi... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1085>
Title:<https://www.koha.net/kulture/98585/hamleti-simbas-horacit-me-parodi-heq-perden-e-tragjedise/>
Content:<
Krejt ata që ia mësyjnë Teatrit Kombëtar të Kosovës për të parë “Hamletin simbas Horacit” do të dalin prej aty pa e parë tragjedinë që secilit i shkon ndërmend sa herë përmendet emri i princit a mbretit të Danimarkës.
Në këtë shfaqje mundësia është të shihet skenari i mundshëm i asaj që ka çuar në tragjedinë e shkruar nga William Shakespeare midis viteve 1599-1602, shkruan sot “Koha Ditore”.
Me tekst të Ag Apollonit e regji të Ilirjan HImajt, shfaqja që është dhënë premierë të premten mbrëma, në skenën e vogël të Teatrit Kombëtar, hyn në ndërdijen e personazheve. Parodia shkon deri në atë masë, saqë Hamleti (Shkëlqim Islami) pi edhe hashash. Bile tregon se hashashi është tymosur nja 1500 vjet para Krishtit. Midis komedisë, mjuziklit e deri në përmasat e një spektakli të filmave të animuar, personazhet kryesore të Shakespeares “zbresin” me këmbë në tokë.
Autori i dramës që kishte fituar çmimin “Katarina Josipi” për vitin e kaluar, Ag Aplloni, ka thënë se “Hamletin simbas Horacit” e ka strukturuar si një hipertekst dramatik, të ndërtuar sipas poetikës së metateatrit.
Regjisori Ilirjan Himaj ka thënë se nuk beson që është vështirë të “shitet” “Hamleti” në versionin e tij origjinal, por as kur kemi të bëjmë me një iniciativë për të sjellë një version të ri apo të mundshëm të ngjarjes.
Shkëlqim Islami (rolin kryesor) në këtë shfaqje luan bashkë me aktorët Agron Shala, Valina Muçolli, Besëlidhje Bytyçi, Labinot Lajçi e Kreshnik Malushaj... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1086>
Title:<https://www.koha.net/kulture/98575/shkodra-mbledh-artizanet-ne-panair/>
Content:<
Sot, në Ditën e Artizanatit dhe Zejtarisë, në qytetin e Shkodrës u hap "Panairi i artizanatit" me pjesëmarrjen e artizanëve të njohur nga qytete të ndryshme të Shqipërisë, Kosovës dhe Malit të Zi.
Tradita e artizanatit po gjallërohet vitet e fundit si pjesë e zhvillimeve në sektorin e turizmit.
Por, artizanët thonë se mungon interesimi dhe mbështetja e duhur nga strukturat shtetërore për artizanatin tradicional.

>
Index:<1087>
Title:<https://www.koha.net/kulture/98426/nje-ushtar-amerikan-me-opere-per-vrasjen-e-racizmin/>
Content:<
Kur është nisur për vizitë në St.Louis, për ta parë se si jeta e vdekja e fëmijës së saj të vetëm është transformuar në operë, fundjavën e kaluar Su Zhen Chen ka thënë se do të ulet në skaj të një rreshti dhe afër daljes.
“Nëse mund ta përballojë, do ta shikojë gjithë operën”, ka thënë Chen në një intervistë me telefon, realizuar një javë para se ajo ta linte shtëpinë e saj në New York.
“Nëse ndiej që nuk mund ta duroj do të ikja në gjysmë”. Është e kuptueshme, që opera do të jetë e vështirë për t’u parë.
Opera e titulluar “An American Soldier” (Një ushtar amerikan), e kompozuar nga Huang Ruo që ka bashkëpunuar me dramaturgun David Henry Hwang, e ka pasur premierën në “Opera Theater of St.Louis” të dielën që shkoi. Opera rrëfen historinë e Danny Chen, një ushtar njujorkez që ishte bashkuar me ushtrinë dhe qe dërguar në Afganistan... (Më gjerësisht lexoni në Koha Ditore)
>
Index:<1088>
Title:<https://www.koha.net/kulture/98532/pa-perkrahje-institucionale-trupa-e-baletit-ne-skena-nderkombetare/>
Content:<
Trupa e Baletit të Kosovës punon në kushte jo të mira. Kështu ka thënë në një intervistë për Radion Evropa e Lirë, drejtori i kësaj trupe, Ahmet Brahimaj. Ai tregon se për Trupën e Baletit nuk ka përkrahje të duhur institucionale, por sipas Brahimajt, balerinët kanë vullnet dhe nuk do të ndalen së punuari.
Radio Evropa e Lirë: z. Brahimaj së fundmi trupa e Baletit të Kosovës ka pasur disa paraqitje në skenat e vendeve evropiane. Si është pritur atje?
Ahmet Brahimaj: Po, këtë vit e kemi filluar sezonin mirë, do të thotë i kemi pasur deri tani dy premiera dhe kemi qenë në Berlin. Kemi qenë në Hamburg, edhe tash së fundmi mbrëmë jemi kthyer nga Parisi. Do të thotë i kemi pasur në Gjermani shtatë shfaqje, dhe në Paris tre. Mendoj që baleti jonë e ka arritur një nivel të duhur artistik, edhe në njohuri profesionale. Kështu që jemi pritur jashtëzakonisht mirë në Gjermani me një shfaqje tjetër, do të thotë kemi qenë me dy shfaqje të ndryshme në Paris dhe në Gjermani. Publik kemi pasur mjaftueshëm, brohoritje, duartrokitje do të thotë njerëzit kanë dalë pas shfaqjes dhe na kanë uruar dhe na kanë përgëzuar për suksesin që kemi arritur si trupë.
Gjithashtu edhe në Paris, e ka organizuar ambasada jonë atje që mund të ju falënderohemi. Mirëpo kryesorja është se tri shfaqjet që i kemi pasur, tri mbrëmje, kanë shkuar shumë mirë dhe kemi pas rreth 600 shikues, e që nuk janë pak.
Radio Evropa e Lirë: A keni arritur që të siguroni bashkëpunim me trupat tjera të baletit në botë, por edhe me koreografë të huaj, të cilët mund të angazhohen në shfaqje të caktuara të Baletit Kombëtar të Kosovës?
Ahmet Brahimaj: Po, ne kemi shkuar gjithmonë në këtë drejtim do të thotë që të kemi sa më shumë bashkëpunime ndërkombëtare dhe me shumë koreografë botërorë. Ne tash do të shkojmë me 1 korrik do të jemi në Bullgari, në festival. Në tetor do të jemi në Finlandë. Në shtator do të kemi një koreograf nga Amerika, në dhjetor e kemi premierën e fundit për këtë vit të cilën do ta bën balerini Sinan Kajtazi, me muzikë, me të gjitha, me libreto me të gjitha i ka përgatitur vetë. Kështu që, ne kemi bashkëpunime me shumë koreografë botërorë dhe kemi miqësi jashtëzakonisht të madhe. Kemi formuar një rrjet të bashkëpunëtorëve.
Kemi oferta çdo ditë nga koreograf të rinj të cilët e përcjellin, të cilët kanë dëshirë të punojnë me ne sepse na çmojnë si trupë shumë serioze me nivel edhe artistik edhe teknik. Por, edhe me një modesti e cila që ndoshta në ndonjë trupë tjetër mungon. Do të thotë e kemi një gjeneratë të shkëlqyeshme e cila e bën punën me vullnet dhe janë shumë modest në bashkëpunim me koreografët. Bashkëpunim me koreografë kemi nga Kuba e deri në Azi, koreografë që kemi bashkëpunuar me ta pra, deri në Afrikë të Jugut.
Radio Evropa e Lirë: Gjatë këtij viti, cilat janë angazhimet që e presin Baletin Kombëtar të Kosovës?
Ahmet Brahimaj: Po ne tashmë i kemi pasur dy premiera edhe i kemi edhe dy deri në fund të vitit. Një bashkëpunim ndërkombëtar, dy balerinë tanë do të shkojnë në Gratz të Austrisë, janë të ftuar.
Pra katër premiera. Por, ne po përpiqemi që të jemi sa më aktiv në skenë edhe tonën edhe jashtë. Tash do të shkojnë një çift balerinësh dhe ata do ta kenë një premierë në Gratz një në Ljubljanë dhe në shtator do të jetë premiera në Prishtinë. Me siguri që edhe me Tiranën kemi pasur bashkëpunim të mirë sa ishte Ilir Kerni drejtor.
Me Shkupin kemi bashkëpunime do të thotë edhe kemi lëvizur në të gjitha qendrat shqiptare të Shkupit, Maqedonisë. Megjithëse ne në Kosovë kemi problem me teatro, janë teatrot edhe të vogël dhe nuk funksionojnë sa duhet, do të thotë dimrit nuk kanë ngrohje, verës nuk kanë organizim, por sa herë që na kanë ftuar kemi qenë të gatshëm dhe kemi shkuar edhe brenda Kosovës si në në Pejë, Prizren, Gjakovë, Gjilan kemi qenë në Skenderaj, në Mitrovicë shumë herë kemi qenë. Është një aktivitet i Trupës së Baletit, është për t’u lavdëruar.
Radio Evropa e Lirë: Komuniteti i artistëve të Kosovës në vazhdimësi kanë dhënë vërejtje për investime jo të bollshme në fushën e artit e kulturës. Në këtë pikë, si qëndron situata me baletin?
Ahmet Brahimaj: Baleti është art i cili punohet në rini dhe e ka stazhin e beneficuar. Në qoftë se ti i pret kushtet që të na i krijojë shteti jonë, i cili nuk merret fort me kulturë, i cili nuk e ka prioritet kulturën, atëherë faktikisht ju kalon shumë shpejtë karriera. Ne jemi shumë të vetëdijshëm se ku po jetojmë dhe kush po na udhëheq, prandaj jemi kompakt që të punojmë dhe mos t’i presim kushtet. Mos t’i presim kushtet, as të rrogave as të buxhetit për shfaqje as të ambientit ku punojmë.
Ne punojmë në podrum, e kemi një sallë në podrum të teatrit e cila nuk ka dritë, ajrin e ka të papastër, zhveshtoret janë katastrofë. Skena është e vogël për balet, kemi problem se ku t’i lëmë kostumet, kemi problem se ku ta lëmë skenografinë. Por, problemi kryesor është se skena është shumë e vogël për balet, edhe për tjerat por sidomos për balet. Teatri i vjetër i cili nuk i plotëson kushtet. Por, duke e llogaritur se deri sa të kthjellet politika jonë derisa t’i kthehet vetvetes, t’i kthehet shkollimit të kuadrove, këtyre të rinjve iu ikë koha. Unë iu kam preferuar gjithmonë, iu kam thënë mos prisni se nesër e mbaroni karrierën.
Prandaj, në këto kushte në këto mundësi që i kemi jepeni maksimumin dhe faktikisht e japin maksimumin. Ju e keni parë që asnjëherë nuk kemi bërë grevë, asnjëherë nuk e kemi anuluar asnjë provë, asnjëherë për asnjë kusht. Lërë më për shfaqje, kurrë nuk i kemi anuluar.
Prandaj unë mund të them lirisht që e kemi një gjeneratë e cila ka vlera edhe artistike edhe njerëzore edhe etike edhe morale, edhe çdo gjë. Prandaj është gjynah që këta nuk përkrahen sa duhet nga shteti jonë.
>
Index:<1089>
Title:<https://www.koha.net/kulture/98425/hereditary-per-friken-e-neverine-e-njerezve-te-mesjetes/>
Content:<
“Hereditary” mi shtoi të rrahurat e zemrës për tri herë më shumë, më krijoi shtangim të kafkës, më shëroi lemzën – dhe më së shumti më tmerroi.
Ka qenë hera e parë që dëgjova dikë prej kritikëve në audiencë të thotë fjalën “Fu-uc*” në dy rrokje të ndara; të parën nga frika, të dytën si vetëqortim pasi e kishte humbur toruan në publik.
Ky reagim është shkaktuar rastësisht – fjala e vetme e përshtatshme – nga kërcitja me gjuhë, një tingull që një fëmijë mund të bëjë për të imituar një kalë, një “tik” i pafajshëm, që tash e tutje do të më asocioj me djallëzi të pastër.
Kjo është përshkruar si një ekzorcizëm për gjeneratën e re, që nuk është tamam e saktë, megjithëse çuditërisht më përkujton “Exorcistin” skenën e Hamletit të Jonathan Pryce të vitit 1980, në të cilën ai është i pushtuar nga fantazma e babait të tij... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1090>
Title:<https://www.koha.net/kulture/98511/edhe-panairi-i-20-mbyllet-me-thirrjen-per-kushte-me-te-mira-botuesit-te-kenaqur-me-shitjen/>
Content:<
Pjesëmarrësit e Panairit të Librit “Prishtina 2018” shprehen të kënaqur me interesimin e lexuesve për librin, teksa shprehen të zhgënjyer me ambientin ku është vendosur panairi.
Kjo pasi që sipas tyre, as ky jubile nuk i përmbushi kushtet e nevojshme për një panair të mirëfilltë të librit.
Përfaqësues të shtëpive botuese dhe dashamirë të librit bëjnë apel për krijimin e një ambienti që ofron kushte më të përshtatshme për prezantimin dhe promovimin e librit.
Drejtori i shtëpisë botuese “PEMA”, Edon Zeneli, tha për KosovaPress se këtë vit është vërejtur që Shoqata e Botuesve të Kosovës ka investuar në aspektin estetik, por problem kryesor është se nuk ka një sallë të denjë panairesh dhe ekspozitash.
“Konsideroj se Prishtina është i vetmi kryeqytet evropian që nuk ka një sallë panairesh dhe këtu njerëzit ankohen, qoftë për klimën brenda, qoftë për ambientin që tashmë është shumë i vjetër dhe nuk është investuar fare në të, dhe kjo përbën një lloj rëndese edhe për botuesit, por domosdo edhe për lexuesit. Do të thotë kritika jonë nuk drejtohet kah SHQK, por drejt institucioneve që ta marrin këtë punë me prioritet, që ta ndërtojnë një vend afër qendrës së Prishtinës, e cila do të shërbente në organizimin e ngjarjeve të tilla”, tha ai.
Gjatë ditëve të panairit, Zeneli tha se ka pasur interesim të madh të qytetarëve për librin, por edhe shitje më e mirë e librit.
“Ka pasur vizitorë të shumtë, ka shitje jashtëzakonisht të mirë, ka interesim më të madh se viteve të kaluara dhe ne si botues jemi jo vetëm të kënaqur, por të stërkënaqur dhe viteve tjera do të mundohemi të paraqitemi edhe me më shumë tituj të rinj. Edhe pse shtëpia jonë botuese kishte diku rreth 10 tituj ekskluzivisht të rinj këtë panair, dhe mbi 20 që kanë qenë nga panairi i kaluar”, tha ai.
Ai shtoi se ndjehet mirë pasi që dy librat e shtëpisë botuese “Pema”, “Kthimi” i Albatros Rexhajt dhe “Inteligjenca emocionale” i Daniel Goleman ishin dy librat ndër më të shiturit në panairin e sivjetmë.
Ndërsa Albana Velianj, përgjegjëse e botimeve shkencore dhe bibliotekës në Akademinë e Shkencave të Shqipërisë, ka bërë dallimin mes ambientit ku mbahet panairi i librit në Prishtinë dhe atij në Tiranë.
Në një prononcim për KosovaPress, Velianj tha se përkundër asaj se në këtë jubile, pati rritje të të interesuarve për librin, ambienti lë për të dëshiruar.
“Sivjet mund të themi se interesi i lexuesve ka qenë më i madh se vitin e kaluar. Sidomos, specifikisht lexuesit e rinj, studentët e interesuar për librat, sepse Akademia e Shkencave sjellë libra të karakterit shkencor të fushave të ndryshme. Besojmë se Panairi i librit në Prishtinë ka qenë dinjitoz në këto 20 vite, edhe pse sivjet ndoshta la pak për të dëshiruar për gjithë hapësirën e cila ishte e përqendruar bota e librit. Panairi i librit në Tiranë mund të themi se krijon hapësira më të mëdha për të përfaqësuar denjësisht të gjithë botuesit shqiptarë. Gjithsesi, panairi i Prishtinës mbetet shumë simbolik për nga prezenca e të gjitha shtëpive botuese që janë pjesëmarrëse dhe ka shumë rëndësi për hapësirën shqipfolëse”, tha ajo.
Edhe menaxheri i shitjes i shtëpisë botuese “KOHA” , Fidan Imeri, ka thënë për KosovaPress se interesimi i qytetarëve edhe këtë vit ka qenë i kënaqshëm. Krahas kësaj, ai ka numëruar disa nga arsyet që e bëjnë KOHA-n, tendën më të vizituar të panairit.
“Si çdo herë, stenda jonë është më e vizituara. Ka pasur bukur shumë të interesuar. Ka pasur, lexues bukur shumë. Stendën tonë e bënë të vizituar oferta jonë për zbritje deri 70 për qind. Po ashtu shtëpia botuese ‘KOHA’ këtë vit ka dalë me 8 tituj të ri dhe si gjithherë botimi i Veton Surroit, ‘Lopa e macchiatos’ që ka qenë libri më i shitur si çdo vit, edhe këtë vit ka bërë që stenda jonë të jetë më e vizituara”, tha ai.
Për lexuesen Burbuqe Gashi, e cila kishte ardhur nga Klina për të blerë libra, e mira e këtij panairi është se aty gjen literaturën që e kërkon. Ajo tha për KosovaPress se falë interesimit për librin, ndër vite ka arritur të organizojë në shtëpinë e saj një bibliotekë të vogël.
“Viteve të kaluara ndoshta nuk ka qenë kaq i organizuar, por tash po. Po shoh se ka të interesuar për librin, për lexim. Shkallëve të pallatit kah u ngjita, pash se kishin blerë shumë. Dhe jam e kënaqur se është shumë mirë kur lexon një popull. Do të thotë nuk është mendja e fjetur”, u shpreh ajo.
Shoqata e Botuesve të Kosovës gjatë ditës së sotme ka bërë publik edhe 5 librat më të shitur nga autorë shqiptarë dhe ndërkombëtarë. Listës së librave më të shitur nga autorë shqiptarë i prinë “Kthimi” i autorit Albatros Rexhaj, pasuar nga “Lopa e Macchiatos” e Veton Surroit. Ndërsa “Vepra e plotë në prozën e shkurtër” i Ismail Kadaresë, “Mësimet e Diolës” i Diola Baftiut dhe “Veprat për Sanxhakun e Nishit” i Sabit Ukës, ishin tri librat tjera më të shitura. Nga autorët e përkthyer u veçuan librat: “Inteligjenca emocionale”, “Njëfarë z.Piekielny”, “Fiset shqiptare”, “Historia e vajzës së humbur” dhe “Homo Deus”.
Ndryshe, Panairi i librit “Prishtina 2018” u hap më 5 qershor, për të vazhduar deri sot pasdite ku rreth orës 16 ka filluar edhe mbyllja e tendave, e në të cilin u prezantuan mbi 1 mijë e 400 tituj.
Panairi i ardhshëm do të mbahet nga data 4 deri 19 qershor 2019.
>
Index:<1091>
Title:<https://www.koha.net/kulture/98500/berati-mbetet-destinacion-i-deshiruar-per-turistet/>
Content:<
Qyteti i Beratit, pjesë e Trashëgimisë Botërore të UNESCO-s, vazhdon të jetë destinacioni i preferuar i shumë vizitorëve nga e gjithë bota, ku vetëm gjatë muajve janar-maj 2018, u vizitua nga 10 031 turistë të huaj.
Qyteti 2400 vjeçar i Beratit i njohur jo vetëm për bukurinë e tij të rrallë, por edhe për mikpritjen, ka zgjuar interesin e turistëve të shumtë që e kanë vizituar.
Drejtoria Rajonale e Kulturës Kombëtare në Berat bën të ditur se ”numri i turistëve që vizituan qytetin e Beratit gjatë periudhës Janar-Maj krahasuar me të njëjtën periudhë të vitit të kaluar është rritur në mënyrë të ndjeshme me rreth 17.956 vizitorë më shumë”.
Sipas DRKK-së, “numri i vizitorëve të huaj nga vende si Gjermania, Polonia, Franca dhe Italia ka ardhur në rritje duke shkuar në 10.031 vetëm në 5 muaj”.
Turizmi është një nga opsionet më premtuese për rritjen ekonomike në Berat, qytet që me monumentet e tij të kulturës është gjithmonë e më shumë në vëmendjen e turistëve.
Qendra urbane e Beratit, reflekton influenca të traditës së banesave popullore ballkanike, që datojnë kryesisht në shekujt e XVIII dhe XIX. Kjo traditë është adaptuar për t’iu përshtatur mënyrës së jetesës së qytetit, me shtëpitë e vendosura në shpate me planimetri kryesisht horizontale dhe që përdorin gjerësisht dritën natyrore.
Në vitin 1961 Berati u shpall zyrtarisht qytet muze. Sot Berati trashëgon 210 objekte muzeale, nga të cilat 150 janë objekte në këmbë. Prej tyre 60 janë monumente të kategorisë së parë dhe të tjerat të kategorisë së dytë. /ATSH
>
Index:<1092>
Title:<https://www.koha.net/kulture/98424/this-is-congo-me-rrefimin-e-nje-territori-nen-ethet-e-luftes/>
Content:<
“This is Congo” është titull i gjerë dhe i guximshëm për një dokumentar që flet për territorin, që ende ndodhet nën ethe të konflikteve të kësaj kohe dhe ka pasur një të kaluar të palumtur.
Duke premtuar se Congon do ta paraqesë me gjithë lavdinë dhe mjerimin, studimi absorbues i filmbërësit amerikan Daniel McCabe, i vendos vetes një pikë të caktuar të cilën shpreson ta arrij përgjatë 90 minutave.
Megjithatë, derisa përpjekja e tij për të konservuar një histori koloniale të vendit është e nxituar, “This is Congo” është ilaç i fortë kur bëhet më selektiv: si një studim bashkëkohor i luftës së dhunshme midis ushtrisë kombëtare kongoleze e forcave rebele “M23” në rajonin e Kivut verior, dokumentari bëhet efektiv duke dalë në vijën e frontit në ndjekje të pamjeve të papërpunuara të luftës. Këto pamje mund të hapin sa më shumë sytë e shikuesit ose në ndërhyrjet më të ashpra i nxisin ata t’i mbajnë mbyllur.
Ilustrimi i gjallë i qasjes duhet t’i japë dokumentarit “Thi is Congo” jetëgjatësi në qarkun e festivaleve duke nisur nga premiera jashtë garës në Venecia... (Më gjerësisht lexoni në Koha Ditore)
>
Index:<1093>
Title:<https://www.koha.net/kulture/98478/pianoja-e-gjore-ne-panairin-e-librit/>
Content:<
Gjendja e pianove në disa institucione të Kosovës vazhdon të jetë e mjerueshme.
Ilir Livoreka, anëtar i Filarmonisë së Kosovës, ka postuar një fotografi të një pianoje, e cila gjendet në Panairin e Librit që po mbahet në ambientet e Pallatit të Rinisë dhe Sportit, e pritet të përfundojë sot.
Sot mbyllet panairi i librit në Prishtinë
“Piano – nga salla e panairit të librit”, ka shkruar ai në një postim të adresuar në Facebook-un e tij, duke i bashkëngjitur edhe fotografinë e mësipërme.
Të njëjtën më pas e ka ripostuar edhe Besa Luzha, që duket e indinjuar me këtë gjendje.
“Qe qysh kujdesen për instrumentet muzikore në sallën e kuqe. Prandaj na duhet një sallë vetëm për koncerte e ku nuk mbahen aktivitete të tjera nga njerëz që kështu i trajtojnë instrumentet e ndjeshme muzikore”, ka shkruar ajo.
Koha.net, edhe më parë pati raportuar për gjendjen e pianove, që po tingëllojnë si të braktisura e pa përkujdesje nga askush.
Kompozitori Ilir Bajri, kishte reaguar për gjendjen e tyre në Teatrin Kombëtar, piano të cilat ishin shkatërruar thuajse të tëra, ani pse ishin dhuratë nga një fondacion.
Pianoja 40 mijë eurosh dhuratë, si të ishte e askujt!
>
Index:<1094>
Title:<https://www.koha.net/kulture/98423/nobelistja-e-guximshme-e-rrefimeve-reale/>
Content:<
Nëse ka pasur ndonjëherë vepër që e përshkruan më së miri manifestin e synimit, është romani debutues i Svetlana Alexievichit, “War’s Unwomanly Face” (Lufta nuk ka fytyrë gruaje).
Botuar më 1985 e që ngjarjen e zhvendos gjatë Luftës së Dytë Botërore, ky roman bën bashkë një seri monologjesh prekëse dhe shpeshherë lëvizëse mbi brutalitetin dhe mungesën e shpresës në luftë – të gjitha të rrëfyera nga gratë dhe fëmijët.
Është vendosmëria e saj e guximshme për të rrëfyer histori të tilla reale e kaq brutale që e ka bërë Alexieich të jetonte në arrati për një dekadë.
Ajo është lindur më 31 maj të vitit 1948 në qytetin ukrainas Stanyslaviv – tashmë qytetin e Ivano-Franskivskit, në rajonin qendror lindor të shtetit – nga e ëma ukrainase dhe babai bjellorus. Alexievich do të bëhej fillimisht mësimdhënëse (të dy prindërit e saj ishin mësimdhënës), më pastaj reportere në qytetin bjellorus Narovl, duke shkruar për peshkimin dhe kulturën gjatë viteve ’70... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1095>
Title:<https://www.koha.net/kulture/98422/monumentet-unike-te-prizrenit/>
Content:<
Në Prizrenin e monumenteve të shumta, nuk shquhen vetëm shtëpitë, sarajet, urat, xhamitë, teqetë e kishat.
Në mesin e monumenteve të veçanta që ruan ky qytet janë edhe dy trafo të rrymës elektrike.
I përkasin shekullit XX, e kësisoj janë dëshmi e fortë e kësaj periudhe.
Janë dëshmi e ndryshimeve të mëdha që solli ky shekull në jetën e njerëzve në këtë anë. Ishin tri, identike për nga forma e ndërtimit dhe për nga funksioni.
Njëra nuk i mbijetoi kohës, për të mbetur trashëgim për gjeneratat që vijnë. Dy sosh – njëra pranë ndërtesës së ish-Komunës së vjetër “Beledije” e tjetra pranë Kishës Katolike – janë ende aty. Dhe tërheqin jo pak vizitorë.
Trafot janë të lidhura me “Prizrenasen”, hidrocentralin që i dha qytetit tjetër dimension, e që sot është muze e monument i mbrojtur nga shteti.
“Prizrenasja” si kapërcim prej jetës primitive në moderne
“Prizrenasja” e cila ndodhet në kilometrin e tretë të rrugës, që nga qendra e Prizrenit çon për në Brezovicë, në bregun e djathtë të Lumëbardhit, ka kohë që s’punon për të prodhuar energji. Por kur u ndërtua, e ndryshoi rrënjësisht mënyrën e jetës në Prizren. Qytetit i dha dritë, e qytetarëve ua lehtësoi jetën. Siç është vlerësuar, paraqet simbolin e kalimit nga jeta primitive në atë moderne... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1096>
Title:<https://www.koha.net/kulture/98421/artisti-i-grafiteve-qe-kaligrafise-i-jep-forme-abstrakte/>
Content:<
Shkronjat latine i zbërthen deri në abstrakt për të krijuar imazhe që nuk mund të injorohen.
Një artist i ri zviceran, i cili ka zgjedhur t’i dedikohet artit në hapësira publike, është i lidhur fort ngushtë me dorëshkrimin dekorativ.
Kaligrafia është bazë e veprave me të cilat ka lënë gjurmë nëpër qytete të shumta gjithandej Evropës e më gjerë.
Një festival i grafiteve në kryeqytet, u bë shkak që artisti i njohur me emrin artistik CRBZ, të vizitojë edhe Prishtinën.
Një kaligrafi abstrakte është gjurma që ka lënë ai në rrugën B në kryeqytet, kur ka marrë pjesë në edicionin e dytë të festivalit ‘’Meeting of Styles’’.
Në një bisedë për ‘’Kohën Ditore’’, ai rrëfen sesi ka zënë fill gjithë përcaktimi i tij për të bërë art në hapësira publike.
Flet për lidhjen e ngushtë me kaligrafinë dhe domethënien që kanë grafitet në jetën e tij... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1097>
Title:<https://www.koha.net/kulture/98419/piktori-qe-u-dha-ngjyre-ngjarjeve-te-gjysmeshekullit-te-fundit/>
Content:<
Shumicën e kohës e kalon në atelie. Shpesh fle aty në një dhomë të improvizuar në njërin prej këndeve. Kur nis të flasë për hapësirën, shpejt merret vesh se nuk ekziston ndonjë tjetër ku ndihet më i plotësuar.
Eshref Qahili shpesh arratiset nga dendësia e qytetit të Prishtinës dhe ia mësyn periferisë, ku edhe e ka ndërtuar atelienë e galerinë “Qahili”, shkruan Koha Ditore.
“Azilin” për të qëndruar atje ia zgjat vetes derisa detyrohet t’ia mësyjë qendrës së qytetit për të ligjëruar në Fakultetin e Arteve apo për ndonjë detyrë tjetër.
Përdhesja e galerisë është atelieja e piktorit. Pamja e saj nga hyrja kryesore ofron një mozaik punimesh të teknikave e temave të ndryshme.
Një raft i madh librash, pikturat e gjësendet personale, janë tregues që Qahili rehatinë e gjen aty.
Rrugëtimi i tij artistik fshihet prapa qindra pikturave e vizatimeve. Skicat dhe pikturat në letër a pëlhurë janë të pandashme për të. Për secilën pikturë që flet nxjerr edhe skicën e saj... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1098>
Title:<https://www.koha.net/kulture/98417/sot-mbyllet-panairi-i-librit-ne-prishtine/>
Content:<
Panairi i 20-të i Librit në Prishtinë mbyllet sot me përmbledhjen e ecurisë së panairit dhe shpalljen e pesë titujve më të kërkuar të autorëve shqiptarë, por edhe pesë titujve më të kërkuar të autorëve të huaj.
Botimet KOHA me tetë tituj ekskluzivë
Aktivitetet:
Në orën 10.00-10.30
Stenda BUZUKU
Nënshkrime nga shkrimtari francez, François-Henri Désérable, romani “Njëfarë Z. Piekielny”, përkthyer nga Urim Nerguti.
Në orën 11.00-12.00
Salla e promovimeve
Nënshkrime nga Albatros Rexhaj, romani “Kthimi”
Në orën 12.00-13.00
Salla e promovimeve
Nënshkrime nga Flutur Mustafa, “Andje”
Në orën 13:00
SHBK
Konferencë për media
Përmbledhje e ecurisë së panairit dhe shpallja e 5 titujve më të kërkuar të autorëve shqiptarë, si dhe 5 titujve më të kërkuar të autorëve të huaj.
Në orën 16:00
Mbyllja e panairit
>
Index:<1099>
Title:<https://www.koha.net/kulture/98386/dua-te-arratisem-larg-marrezise-se-kryeqytetit/>
Content:<
Rozafa Shpuza është nga Shkodra. Merret me poezi dhe fotografi. Ka botuar librat: “Kohë ikonash” (2011), “Anipse” (2013) dhe “Grizhlat” (2016).
Ka marrë pjesë në shumë aktivitete letrare në Kosovë, Maqedoni e Shqipëri, shkruan sot “Koha Ditore”.
Gjithashtu ka marrë pjesë në ekspozita të ndryshme fotografish personale e kolektive në të gjitha hapësirat shqiptare.
Shpuza është personazhi i kësaj jave që rrëfehet në rubrikën e përjavshme “7 Shkronjat” në “E diela e Koha Ditore”.
Aparati fotografik është pjesë e jetës sime.
Sa herë dua të arratisem, larg marrëzisë së kryeqytetit, larg monotonisë së parlamentit ku punoj, larg sjelljeve të robotizuara që të bëjnë të ndihesh si manekini në vitrinë, marr aparatin fotografik dhe fiksoj detajet e brishta, buzëqeshje kalimtarësh, hapat që shpejtojnë, pasqyrimet, hijet që zgjaten, përqafimet, gishtat që shtrëngojnë një cigare, gjunjët e zbuluar të një studenteje, djersën në ballin e një taksisti, mimikën e një aktoreje në skenë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1100>
Title:<https://www.koha.net/kulture/98400/vdes-eunice-gayson-vajza-e-pare-ne-filmin-james-bond/>
Content:<
Eunice Gayson, e njohur më shumë si vajza e parë që ka luajtur në franshizën e famshme “James Bond”, ka vdekur në moshën 90 vjeçare, kanë thënë producentët e kësaj franshize.

Aktorja britanike, e cila ka luajtur në rolin e Sylvia Trench së bashku me aktorin e famshëm Sean Connery në vitin 1962 në filmin “Dr. No”, ka vdekur të premten mbrëma, sipas faqes së saj në Twitter, transmeton Koha.net. Ajo përshkruhet si “një zonjë e mrekullueshme e cila lë përshtypje të mira këdo që e takon. Do të na mungojë shumë”.
We are very sad to learn that our dear Eunice passed away on June 8th. An amazing lady who left a lasting impression on everyone she met. She will be very much missed. pic.twitter.com/c5kVHs256Y&mdash; Eunice Gayson (@EuniceGayson) June 9, 2018

Gayson, po ashtu, ka luajtur në rolin e njëjtë edhe në vazhdimin e filmit në vitin 1963 – “From Russia with Love”.
Gjithashtu, ajo ka luajtur edhe në “The Revenge of Frankestein” dhe shfaqjet televizive të njohur në Britani – “The Avengers” dhe “The Saint”.
>
Index:<1101>
Title:<https://www.koha.net/kulture/98363/ansambli-shote-galica-nga-drenasi-fiton-cmimin-kryesor-ne-festivalin-i-kendojme-lirise/>
Content:<
Në Klinë përfundoi Festivali Folklorik Mbarëkombëtar “I këndojmë Lirisë”, që u mbajt me 6, 7 dhe 8 qershor.
Çmimin kryesor “Mujë Krasniqi”, të edicionit të 18-të të këtij festivali, e ka fituar ansambli i këngëve dhe i valleve “Shotë Galica” nga Drenasi.
Këtij ansambli, çmimin ua dorëzuan, Rifat Jashari, nga familja Jasharaj dhe Halil Krasniqi, babai i komandant Mujë Krasniqit, transmeton kp. 
Shaqir Hasi, udhëheqës i këtij ansambli thotë se është i kënaqur dhe ndjehet krenar që e kanë fituar çmimin Mujë Krasniqi.
“Diçka të veçantë kemi sjellë në këtë festival, duke bërë përpunim të këngëve të teksteve për Mujë Krasniqin të marra nga baladat kushtuar Komandant Kapuçit që janë të pa përsëritura deri më tash. Vetëm kënga ‘Herët në mëngjes’ është e pa përpunuar”, shprehet Hasi.
Ndërkaq, vendin e dytë juria profesionale e kishte vendosur që të ja ndajë AKV “Dëshmorët e Kombit” nga Kastrioti, të cilëve çmimin ua dorëzuan kryetari Komunës së Klinës, Zenuna Elezaj dhe nënkryetari, Besim Hoti, kurse çmimin e tretë e ka marrë Ansambli Polifonik “Longjeria” nga Gjirokastra.
Çmimin e publikut e fitoi Shoqëria Kulturore Artistike “Malsori” e Gjonajt të Hasit.
Juria profesionale, në përbërje prej Minire Fetahu, redaktore e muzikës në RTK, Burim Krasniqi, kompozitor-producent, Mehmet Xhemajli, dhe Gjon Frroku, kantautor.
Nga 15 çmime, sa ndahen në këtë festival, juria ndau edhe çmimin e veteranit të festivalit, grupit më të kompletuar, interpretuesin e vallen më të mirë, instrumentistin më të mirë, valltarin e ansamblin më të kompletuar, si dhe çmime të tjera.
Drejtori i festivalit Dibran Fylli, theksoi se janë të impresionuar me pjesëmarrjen, që sipas tij ishte e paparashikueshme, e bashkë me këtë edhe me numrin e grupeve që përformuan në këtë festival.
>
Index:<1102>
Title:<https://www.koha.net/kulture/98294/miti-serb-dhe-formula-per-shpetimin-e-kosoves-se-tyre/>
Content:<
Betejat historike, epike dhe kozmike
Beteja historike e serbëve dhe e turqve e kënduar në këngë paraqet pamjen e një beteje të caktuar historike, por edhe hiperbolizimin e saj deri në përmasa kozmike. Një paraqitje e tillë e betejës me turqit sikur me “diçka krejtësisht tjetër” tregoi se ka pasoja të rëndësishme shoqërore.
Manifestimi simbolik dhe mitik i kësaj teme, është fuqizuar me përvojën historike që më tej shënoi shpirtëroren e gjithëmbarshme. Përcaktimi i armikut është paraqitur nëpërmes këndvështrimit të traditës fetare “ne” (ose “ata”) dhe në këtë rast ai në veçanti e luan rolin interesant, shkruan sot Milica Bakiq-Hayden në Koha Ditore.
Kjo pa dyshim vërehet nga shkrimet e mëhershme, biografitë e shkurtra apo autobiografitë, kronikat dhe këngët epike, si nga ana serbe po ashtu edhe nga jo turke, disa prej të cilave u shkruan disa dekada pas Betejës së Kosovës, ku vërehet se dimensioni kozmik në interpretimin fetar (sa krishterë, sa mysliman) me kohë shndërrohet në komponentë morale që përputhet me identitetin e grupit. “Ne” shndërrohet në popull që është në anën e Perëndisë, prandaj dhe atij populli i është besuar që të ngadhënjejë në kuptimin e perceptimit “tonë” fetar të ngadhënjimit.
Për shembull nëse i krahasojmë përshkrimet serbe dhe turke të vdekjes së princit Lazar dhe sulltan Muratit në fushëbetejën e Kosovës, thuajse në të njëjtën kohë që nga gjysma e parë e shekullit XV, na mahnit retorika identike si në përshkrimet krishtere, por edhe në ato islame, ku vdekja e këtyre dy figurave përshkruhet si vdekje e martirëve.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1103>
Title:<https://www.koha.net/kulture/98292/panairi-i-lirise/>
Content:<
“Ra ky mort e pamë” ngërthen rrethanat e jashtëzakonshme të takimit të shqiptarëve të sapoçliruar të Kosovës me ata të Shqipërisë në pranverën e vitit ‘99. Gjashtë muaj më vonë, shkrimtari Ismail Kadare mori udhë drejt Kosovës që ta promovonte në edicionin e parë të Panairit të Prishtinës librin e titulluar me proverbin e lashtë shqiptar. Në nëntorin e parë të lirisë, Kadareja po ua nënshkruante librin lexuesve, kryesisht të rinj, në Pallatin e Rinisë në Kosovën e çliruar.
Libri ndahet në tri pjesë; Ditari i Kadaresë për ngjarjet në Kosovë, artikuj të ndryshëm botuar në gazetat dhe botimet ndërkombëtare, si dhe letrat që Kadare ua kishte dërguar krerëve të SHBA-së, Francës dhe ish-Çekosllovakisë për ngjarjet tronditëse në Kosovë, shkruan sot Koha Ditore.
Shkrimtares Ilire Zajmi, e cila atëkohë punonte si gazetare e deskut informativ në Televizionin Publik, i dukej si një përrallë e bukur organizimi i panairit në kohën kur Kosova po mundohej ta rimerrte veten.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1104>
Title:<https://www.koha.net/kulture/98287/vozitja-riviziton-rruget-e-mergimtareve-kosovare-ne-vitet-90/>
Content:<
Vetura e tipit “Golf 2” e vendosur në oborrin e Galerisë Kombëtare të Kosovës, është zëvendësuar me një tjetër. Për një ditë të vetme, instalacioni i Fatmir Mustafa-Karllo, që është pjesë e ekspozitës “Mjegull”, u largua nga vendi për t’u vendosur një tjetër e markës “Audi”.
Por me një qëllim tjetër. Kësaj radhe ajo shërben edhe si mjet nga ku projektohet videoinstalacioni i artistes kosovare, Shpresa Faqi, e cila jeton në Gjermani. Vizatime me tush, që ajo i ka bërë gjatë rrugës kur ka ardhur nga Gjermania në Kosovë, janë projektuar në murin e GKK-së, por për shkak se muri është i vrazhdë, këto punime nuk u dukën mjaft mirë. Ky projeksion zgjat 45 minuta, shkruan sot Koha Ditore.
Ajo ka përshkruar udhëtimin e saj, atë që kishte bërë 28 vjet më parë me familjen e saj kur migruan nga vendi. Por punimet e saja dhe kujtimet e asaj kohe janë paraqitur përmes syrit të artistes. Ky rrëfim nuk mëton të jetë i dhimbshëm e as nostalgjik, por më shumë si një testim i lirisë dhe jetës duke shprehur interesim për relacionet ndërnjerëzore.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1105>
Title:<https://www.koha.net/kulture/98286/lopa-e-machiatos-kronika-e-dekadave-dramatike/>
Content:<
Anahita është perëndeshë perse e shiut, dashurisë dhe mbarësisë. Pasi ta keni lexuar librin e Veton Surroit , me dëshirën që ta rilexoni përsëri dhe përsëri, do të ndieni një zbrazësi të paanë, meqë libri padiktueshëm u ka vjedhur historinë e jetës, për të cilën keni menduar se është ekskluzivisht e juaja.
Është futur thellë ndër dej duke frymuar me gjakun e identitetit tuaj dhe duke shpaluar ndërdijen tuaj, u ka shfaqur në mënyrë frapante gjithë antagonizmat, fshehtësitë, të vërtetat e frikshme, ato që nuk keni pasur guxim t’ia thoni as vetes suaj. Dhe pikërisht në këtë pikë, duke lexuar një libër, pa vetëdije jeni bërë pjesë e ngjarjeve të guximshme që kur thuhen e bëhen, ndonjëherë edhe paguhen me kokë /që nga Jezu Krishti, Galile Galileu, Muhamet Isai apo Osip Madelshtam/.
Duke u ndierë të zhveshur nga fshehtësitë të cilat i kemi pasur të sentimentuara në ndërdije me shpresë se do të jenë atje përgjithmonë në deponinë e harresës, tani të nxjerra në realitet me alkiminë e fjalës së z. Surroi, do të ndodhemi lakuriq, pa rrobat që na i kanë veshur si shenjë mëshire apo uniformë të dallueshme të përkatësive politike, etnike, religjioze. Do të ndihemi si të rilindur përsëri, të gjetur në një botë ku ‘gjërat nuk kanë emër dhe për t’i veçuar, ato duhet të tregohet me gisht’, siç do të thoshte Gabriel Garcia Marquez, shkruan sot Agim Sopi në Koha Ditore.
Do të gjendeni padiktueshëm nën perde shiu, do shpërlaheni nga të gjitha pisllëqet e botës. Të pastër dhe infantil, pastaj do të ndieni uri për dashuri. Do të ndieni nevojë për tjetrin, për atë që gjendet krah jush dhe për atë që do të vijë pas jush. Dhe pikërisht kur do të keni privilegjin të jeni pjesë e mbretërisë së Anahitas, do të përballeni me realitetin e errët për të cilin fatkeqësisht, me indolencën tonë, secili prej nesh, kemi kontribuar për ta krijuar si të tillë.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1106>
Title:<https://www.koha.net/kulture/98288/romani-vegim-i-ardian-haxhajt-me-i-miri-ne-edicionin-e-20-te/>
Content:<
Romani “Vegim” me autor Ardian Haxhajn, botuar nga Botimet KOHA, ka fituar çmimin për “Romanin më të mirë” në edicionin e sivjetmë të Panairit të librit “Prishtina 2018”. Ky roman, që bën pjesë në tetë titujt e rinj, të cilët Botimet KOHA i sjell në edicionin jubilar të ngjarjes së librit, shpërfaq dhimbjen gërryese të njeriut përballë terrorit dhe kaosit. Është një refleksion për traumën kolektive të një shoqërie të rrënuar nga dhuna.
Të premten mbrëma juria, në përbërje të Behar Gjokës, kryetar, dhe anëtarëve Abdullah Zeneli e Izet Syla, çmimin për “Përkthimin më të mirë” ia ka ndarë Mal Berishës për përkthimin e librit “Naltësimi i Iskanderit”, po ashtu botuar nga Botimet KOHA, shkruan sot Koha Ditore.
“Autori i vitit”, sa i përket letërsisë shqipe, është shpallur Adem Gashi për veprën “Drenusha e trembur dimrash”, ndërsa sa i përket letërsisë së huaj, ky çmim i ka takuar francezit François-Henri Désérable për veprën, “Njëfarë Z. Piekyelny” , botuar në shqip nga shtëpia botuese “Buzuku”. Treshja e jurisë në ceremoninë tashmë tradicionale të ndarjes së çmimeve në edicionin e 20-të të Panairit të Librit “Çmimin special” ia ka dhënë aktorit e shkrimtarit Çun Lajçi, atë për “Letërsinë për fëmijë” Viktor Canosinajt, “Çmimin për poezi” Majlinda Nana-Ramës për librin “Lulet e egra”, “Çmimin për kritikë e publicistikë” Ardian Vehbiut, për librin “Fjalë për fjalë”, “Çmimin për vepër të veçantë” Ermira Gjonmaqit, për librin “Përtej harrimit”. Shtandi më i vizituar është shpallur ai i librarisë e shtëpisë botuese “Artini” nga Prishtina.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1107>
Title:<https://www.koha.net/kulture/98285/shume-nxehte-ne-panairin-e-librit-ne-prishtine/>
Content:<
Panairi i librit i sivjetmë në Prishtinë, i cili ka filluar më 5 qershor, po u krijon vështirësi lexuesve që ta vizitojnë këtë panair për shkak të temperaturave të larta dhe kushteve jo të mira brenda kësaj hapësire.
Shumë lexues shprehen të pakënaqur me kushtet që janë brenda, pasi që mungojnë pajisjet freskuese të ajrit dhe për shkak të numrit të madh të lexuesve brenda objektit, ajri rëndohet edhe më tej dhe kjo nuk po i lejon vizitorët të përqendrohen në përzgjedhjen e librave.
Kryetari i Shoqatës së Botuesve të Kosovës, Daut Demaku, në një prononcim për Ekonomia Online tha se shpreson që kjo gjendje të ndryshojë në panairet e tjera, pasi që kjo situatë nuk po u ofron lexuesve komoditet që të eksplorojnë librat e ndryshëm të cilët janë të qasshëm në panair.
Sipas Demakut, çmimet e librave në panair janë më të volitshme sesa zakonisht, prandaj edhe fluksi i vizitorëve është mjaft i madh.
“E kemi analizu, është përvojë që e njohim, e dimë, është gati e papërballueshme sidomos për ata që qëndrojnë tërë ditën këtu, edhe vizitorët e kanë të vështirë, por ata të paktën munden të dalin e hyjnë më shpesh dhe kjo që ndodh një herë në vit edhe lexuesi duhet të ketë komoditet dhe kjo nuk varet nga ne”, tha Demaku.
“Është një hapësirë e panairit që është bërë në Shkabaj, por është jashtëzakonisht larg dhe e papërshtatshme për lexuesit që t’u ofrohet lexuesit afërsi dhe komoditet. Nuk kemi pasur zgjidhje tjetër, kjo ka qenë zgjedhja e vetme dhe në këto kushte nuk besoj që do të organizohet më në këtë mënyrë, por kjo ka qenë e vetmja mundësi, aspak e përshtatshme, aspak e këndshme sidomos ambienti i librit, i cili e do një komoditet, analizë, qetësi që të analizohen librat dhe zgjedhje, por nuk kemi zgjidhje tjetër”.
“Shpresojmë që të bëhet një renovim i këtij pallati një ditë, Pallatit të Rinisë tash që po zgjedhet pronari i tij dhe ndoshta salla e madhe do të jetë shumë më funksionale për hera të tjera”, tha Demaku.
“Dje rreth orës 17, situata ka qenë e papërballueshme, njerëzit vijnë me fëmijë, kishin dëshirë të analizonin librat, por ishte një gjendje shumë e rëndë që e krijon ambient i zorshëm”, shtoi Demaku.
Ndërsa shkrimtari Ag Apolloni tha se kushtet nuk janë aspak të mira dhe, sipas tij, ky edicion është njëri ndër edicionet më të padurueshëm për shkak të nxehtësisë së madhe që është brenda.
Ai për Ekonomia Online tha se në panairet jashtë vendit që ai ka parë çdo kund është më mirë dhe asgjë nuk ka të ngajshme me panairin që mbahet në Kosovë, pos librave që janë të pranishëm.
“Kushtet këtu nuk janë të mira, prej panaireve që mbaj mend dhe edicioneve që përcjelli, janë diku 17 edicione, mendoj që ky është edicioni më i padurueshëm për shkak të nxehtësisë tepër të madhe dhe thjesht blerësit, lexuesit që vijnë këtu, po i shoh te tezgat po më duket se po i kalojnë shpejt e shpejt librat pikërisht prej nxehtësisë. Sigurisht kjo duhet me u rregullu, duhet organizatorët të jenë më të kujdesshëm, duhet të sjellin freskuese, duhet të kujdesen pak për ajrimin se kjo po sjellë frikë”, tha Apolloni.
Apolloni tha se investimet të cilat janë duke u bërë nuk janë duke u parë në praktikë, pasi që mungojnë gjërat esenciale për një komoditet më të mirë për lexuesit.
“Ministria e Kulturës e di që investon, edhe komuna investon, por se ku shkojnë ato investime këtë nuk e di”, shtoi Apolloni.
“Dallime në mes këtij panairi dhe panaireve të tjera ka sa të duash, vetëm ngjashmëri nuk gjen, përvec librave, dhe diçka tjetër jo, krejt në kushte tjera veprojnë të tjerët dhe këtu është tmerr”, tha Apolloni.
Mursel Murseli, mërgimtar, tregoi se arsyeja e vizitës së tij në vendlindje ka qenë pikërisht ky panair, por ai tha se nuk po i lë përshtypje të mirë hapësira brenda panairit pasi që temperaturat janë tepër të larta dhe fluksi i madh i lexuesve brenda po e vështirëson edhe më shumë këtë gjendje, raporton EO.
“Unë jam mërgimtar dhe kam ardhur enkas për këtë panair. Me thënë sinqerisht mua nuk po më pëlqen, temperaturat nuk di, por unë personalisht nuk po mundem me e përballu”, tha Murseli.
>
Index:<1108>
Title:<https://www.koha.net/kulture/98281/veprimtaria-e-shoqerise-biblike-ne-vitet-e-lidhjes/>
Content:<
Pas Luftës Pruso-Franceze të vitit 1871, filloi të riak­tualizohet përsëri kriza lindore. Bizmarku, me qëllim që ta largojë Rusinë nga çështjet evropiane, me mjeshtëri e ktheu atë perandori të madhe nga lindja. Rezultatet e këtij konflikti kishin ndryshuar ekuilibrin ushtarak dhe politik në konti­ne­n­tin e vjetër, duke e rrënuar kështu përfundimisht traktatin e Parisit të vitit 1856.
Ndërkaq, Rusia cariste, duke mos u frikësuar më nga aleanca Franko-Britanike, që më 1871, filloi të aktivizojë marinën ushtarake në Detin e Zi. Ajo, po ashtu, filloi t’i organizojë dhe t’i nxisë popujt nën Pera­ndorinë Osmane për veprimtari destabilizuese deri në krye­ngritje, shkruan Memli Sh.Krasniqi sot në Koha Ditore.
Në të vërtetë, në Londër, më 13 mars 1871, ndërmjet Britanisë së Madhe, Gjermanisë, Austro-Hungarisë, Rusisë, Perandorisë Osmane dhe Francës së mundur, u përpilua një Marrëveshje e re, me të cilën u reviduan disa pjesë të Marrëveshjes së 30 marsit të vitit 1856 në Paris. Kështu, sipas pikës 2 të kësaj Marrëveshjeje, hiqej ndalesa e deriatëhershme e lundrimit për anijet luftarake nëpër ngushticat e Dardaneleve dhe të Bosforit, duke ua lejuar kalimin të gjitha anijeve luftarake të vendeve mike dhe aleate, pos në raste kur “Porta e Lartë” konsideronte se ishte e domosdoshme ruajtja e pjesëve të marrëveshjes së Parisit (1856).
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1109>
Title:<https://www.koha.net/kulture/965/loving-per-martesen-revolucionare/>
Content:<
Shumica e filmave që zënë vend në kohën kur ngrihen çështje për të drejtat e njeriut konfrontues. Ka marshe, protesta, dhunë të policëve, fjalime të fuqishme dhe mbase thirrje të llojit “do ka kalojmë këtë”.
Filmi më i ri i Jeff Nichols, “Loving” i qaset temës nga një kënd krejtësisht tjetër, shkruan “The Independent”, transmeton “Koha Ditore”. Perspektiva e tij fokusohet në çiftin ndërracial, Richard dhe Mildred Loving (Joel Edgerton dhe Ruth Negga), të cilët planifikojnë të martohen dhe të krijojnë familje.
Në fillim të filmit, Mildred paraqitet shtatzënë. Mund të ketë rrëmuja sociale rreth tyre por shqetësimet e tyre janë praktike. Ata duan të qëndrojnë së bashku. Në Virginian e viteve ’50, ku rregullat kundër martesave ndërracore janë në fuqi, kjo është një sfidë më vete.
“Loving” është delikat dhe i punuar me kujdes, në të cilin oratoria është mbajtur në minimum. As Richard e as Mildred nuk flasin shumë. Richard, në veçanti, është i heshtur. Ai punon si mekanik e murator dhe gjithmonë duket sikur ka një enigmë që fshihet në fytyrën e tij, por përkushtimi ndaj Mildred është i dukshëm.
Edgerton është i mrekullueshëm në rolin e tij të përmbajtur, teksa na bind për dashurinë që ka ndaj Mildred dhe dëshirës për ta mbrojtur atë me çdo kusht. Negga, e cila është e nominuar për “Oscar”, kap butësinë e karakterit të saj, duke iu afruar me raste modestitë, por është tërësisht besnike ndaj burrit dhe fëmijës së saj.
Sikur Richard, edhe ajo është fleksibile. Të afërmit u thonë të dyve se është e sigurt se do të ndahen, por kjo është një këshillë që ata e injorojnë. Të bardhëve nuk u pëlqen afërsia e tyre. Këtë gjë Nichols nuk ka nevojë që ta paraqes me pamje dramatike në ekran. Krejt çka i duhet janë disa incizime të shprehjeve armiqësore dhe dyshuese në fytyrat e tyre kur ata shohin çiftin së bashku... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1110>
Title:<https://www.koha.net/kulture/963/the-young-karl-marx-me-idete-qe-ndryshuan-boten/>
Content:<
Filmi i Raoul Peckut, me kastë të mirë aktorësh, me qëllim të sinqertë, “The Young Karl Marx”, është më shumë vështrim i një ngjarjeje historike që ka ndodhur, e jo një përpjeke për të treguar një pjesë të hidhur.
Filmbërja inteligjente e Peckut krijon potencialisht misteriozitet politik dhe kryesisht sjell një dorëshkrim akademik në ekran, shkruan BBC, transmeton “Koha Ditore”. Por edhe pse idetë janë shndërruar si të arritshme dhe ndonjëherë emocionuese, të vendosura në kontekstin e tyre, gjithsecili me njohuri të arsyeshme për historinë pasuese mund të gjejë mundësi për të festuar kulmin emocional të kësaj historie pak të komprometuar. Nuk duhet të fajësohet Marxi për mizoritë e komunizmit të shekullit XX.
“Manifesti komunist” i shkruar në vitin 1848 nga Marx i portretizuar në film nga August Diehl dhe Friedrich Engels (Stefan Konarske), ishte pamflet mbi idetë e Marxit për të cilat ai do të kalonte tërë jetën duke i zgjeruar, në kryeveprën e papërfunduar, “Kapitali”.
Titulli i fundit, është jashtë fushëveprimit të filmit biografik të Peckut, që kulmon në botimin e “Manifestit” si një lloj brohoritje triumfuese në revolucionin që vjen më pas. Ky fokus i kufizuar u ka dhënë mundësi Peckut dhe bashkëskenaristit Pascal Bonitzer, jo vetëm ta shtrijnë filmin në dy orë, por edhe të paraqesin një vështrim mbi Marxin.
Në mes të kësaj dhe “The Young Pope” ne ndoshta shohim një trend të ri përmes të cilit “i riu” bëhet eufemizëm për “seks” dhe “seksi Karl Marx” ku portretizohet nga Dihel i cili nuk është i shëmtuar, dhe kjo nuk është kontradikta e parë që mund të shihet... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1111>
Title:<https://www.koha.net/kulture/961/age-of-anger-ne-boten-e-anarkise/>
Content:<
Në të gjithë botën, shpirti i anarkisë është në lulëzim - një dëshirë pa qëllim për të goditur rendin liberal, me shpresën e largët e të pazhvilluar se një botë më e mirë do të dalë nga rrënojat.
Ky shpirt duket se është motivuar nga votuesit e Trumpit, për të cilët nuk ka çuar fort peshë se ai para masave foli me përgjithësime të vrazhda, pa eksperiencën e duhur, shkruan “New York Times”, transmeton “Koha Ditore”. Shumë prej këtyre votuesve e kanë pranuar me pak keqardhje, që ata kanë dashur ta implantojnë personalitetin e tij të ashpër në ulësen e pushtetit për të shokuar sistemin, sepse sistemi e meriton një gjë të tillë.
Kjo ndjenjë e ka inspiruar Brexitin, që kaloi edhe mbi paralajmërimet për dënime financiare, dhe i ka transportuar populistët në majë të pushtetit në të gjithë Evropën. Në rrëfimin e Pankaj Mishras, një dëshirë gati se identike për hakmarrje të verbër i çon adoleshentët konfuz për t’iu bashkuar “Shtetit Islamik”. Ai e quan këtë “disponim më të gjerë dhe më apokaliptik sesa që kemi dëshmuar më herët deri më tani”.
Libri i tij “Age of Anger: A Histori of the Present” është i rëndësishëm, euridit, dhe me defekte që flet për rrënjët e thella të këtij momenti dhe që ishte dërguar për shtyp para rezultatit të zgjedhjeve në Amerikë. Fakti që libri përmban vetëm pak referenca për presidentin e ri çuditërisht e rrit kredibilitetin e tij. Mishra nuk përpiqet që teorinë ta mbështesë me fakte.
Trajton shpërndarjen e joliberalizmit në të gjithë globin, një lëvizje kjo e bashkuar nga një sens zhgënjimi, hutimi e zilie. Është ky një zemërim që Mishra edhe e interpreton edhe e shpërndanë. Ky libër prezantohet si “histori e së tashmes” ... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1112>
Title:<https://www.koha.net/kulture/997/intervista-ekskluzive-e-arta-dobroshit-pas-triumfit-historik-ne-bafta-awards/>
Content:<
>
Index:<1113>
Title:<https://www.koha.net/kulture/959/shtepia-e-mjeshtrit-te-metalit-ku-punoi-mjeku-sovjetik/>
Content:<
Në mes të kaosit urbanistik, me pak trotuar që i shërben parkimit të veturave, e mes ndërtesash të larta që po mbijnë shpejt, ndodhet një monument. Objektin që zë vend në zemër të qendrës së qytetit të Mitrovicës vendasit e njohin si shtëpia e Asim Leniqit. Ky burrë ka një histori të trishtë.
Objekti, që u ndërtua në fund të shekullit XVIII, mbahet në mend edhe për lavdi. Në të jetoi mjeku Nehmin Shefajn, që kuroi shumë mitrovicas dhe banorë të viseve të tjera të Kosovës nga epidemia e lisë. Ai kishte ardhur nga, siç njihej atëherë, Bashkimi Sovjetik, shkruan sot “Koha Ditore”.
Struktura e saj e fortë, me bazë prej gurësh ka bërë që t’i mbijetojë kohës. E përgjatë ekzistencës së vet kishte disa funksione e përdorime. Tash u shërben për banim tri familjeve. Në mesin e tyre edhe asaj të Adem Ibrahimit. Shërben edhe për të mbajtur tabelën në të cilën është vendosur emri i “Evliya Çelebiut”, si emërtim i rrugës andejpari. Mbanë numrin 5.
Gjysmë shekulli me idenë e braktisjes
Familja e Adem Ibrahimit është një prej dy familjeve që jetojnë në katin e përdheses të objektit. Komshi e ka të vëllanë. Sipër është edhe një familje tjetër.
Gati gjysmë shekulli i ka kaluar në këtë objekt. Tash është 59 vjeç dhe e kujton se ka qenë rreth 10 vjeç kur është vendosur familja e tij aty. Për gjithë këtë periudhë thotë të mos ketë krijuar ndonjë lidhje me shtëpinë e tij të fëmijërisë e të rinisë... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1114>
Title:<https://www.koha.net/kulture/957/artistja-e-punedoreve-nga-lekura/>
Content:<
Fatmire Shehu-Sallah një pjesë të fëmijërisë së saj e ka kaluar në atelienë e babait të saj të ndjerë, piktorit Tahsin Shehu. Me kureshtje ka përcjellë procesin e punës. Pikërisht aty ka filluar që ta zhvillojë imagjinatën krijuese dhe shkathtësitë për realizimin e veprave artistike.
Kësisoj edhe ka nisur rrugëtimin për t’u bërë trashëgimtare e artit të krijuar nga prindi i saj, për ta bartur e plotësuar atë me dekada deri në ditët e sotme, shkruan sot “Koha Ditore”.
Ngjashëm, siç bënte dikur piktori Shehu, edhe Fatmirja ka ndërthurur artin me elementet e një zanati tradicional në Prizren, të zhvilluar përgjatë shekujsh në Lagjen e Tabakhanes, duke sjellë krijime artistike nga lëkura, që realizohen ekskluzivisht me punëdore.
“Krahas profesionit të shenjtë të mësuesisë, prej vitit 1990 merrem me krijime artistike, pra punëdore nga lëkura, që e kam trashëguar nga babai im i ndjerë, piktori akademik Tahsin Shehu”, thotë Shehu-Sallah, duke theksuar se është rritur në një familje arsimdashëse, me ç’rast dy profesionet e prindërve të saj (nëna-mësuese dhe babai-piktor) janë manifestuar tek ajo, si shpirtërisht ashtu edhe në fantazinë artistike... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.

Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1115>
Title:<https://www.koha.net/kulture/955/yllka-brada-drejt-tregut-boteror-nepermjet-london-fashion-week/>
Content:<
Pak orë e ndajnë nga fluturimi drejt qytetit që njihet si nikoqir i një nga “katër javët më të mëdha të modës”, bashkë me New Yorkun, Milanon e Parisin.
Sikurse zakonisht, ditën e kalon në atelienë e saj që prej katit nën çati të një ndërtese në sheshin “Zahir Pajaziti”, “përfundoi” në faqet e gazetës prestigjioze amerikane “The New York Times”.
Copëza materialesh, modele plastike të veshur me kreacionet e pafinalizuara ende, gërshërë, vizore, penj a makina të qepjes, bien në sy në vendin që nxjerr kreacionet e brendit “Yllka Brada”. Brada - disenjatore e modës, kostumografe e stiliste - është prezantuar në “Javën e Modës në Londër”.
Në një bisedë për “Kohën Ditore” ajo flet me entuziazëm për këtë projekt që me një dozë fati mund t’ia hapë dyert në tregun botëror.
Autorja e brendit që zakonisht sjell në treg rroba unike për meshkuj e femra, shpjegon sesi veshjet që krijon çdo herë përmbajnë elemente autoktone, ani pse krijohen në një kohë kur është sfidë përballja me komercializmin... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.


Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1116>
Title:<https://www.koha.net/kulture/940/njerezit-e-prishtines-jane-rocknroll/>
Content:<
Lorik Sylejmani/Aveny, artist vizual dhe studiues i arteve. Ka kryer studimet në dizajnin grafik në vitin 1994 në Universitetin e Prishtinës ku edhe ka përfunduar studimet për magjistraturë në vitin 1998, ne temën: “Prezantimi vizual dhe tipografik i poezive të dy artistëve njujorkez: Lou Reed dhe Laurie Anderson”.
Ka ligjëruar lëndën e Historisë së dizajnit, për të cilën lëndë ka të përfunduar librin. Ka qenë autor i emisionit për kulturën urbane “Aveny”, ndërsa tash është regjisor dhe dizajner i emisionit “Filozofema”, shkruan sot “Koha Ditore”.
Ka punuar si autor e regjisor dokumentarët “Japonia, vendi i lindjes së diellit”, disa dokumentarë nga festivali i Glastonburyt si dhe nga Bienalja e Venecies. Ka realizuar dokumentarë për bendin “Laibach” dhe artisten multimediale aurie Anderson. Në radio udhëheq emisionin autorial për muzikën alternative dhe eksperimentale “Pilot Underground”.
Ka shkruar skenarin për film të metrazhit të gjatë “Kompleksi i kauçit”. Ka marrë pjesë në shumë ekspozita kombëtare e ato ndërkombëtare duke filluar nga dy prezantime billbord LED në Times Square New York, SCOPE Miami, Muzeun e Louvrit, OXO Tover dhe Brick Lane në Londër, Brukesl, Bari, Ferrara, Udine, Buenos Aires, Marsej, Novosibirsk, Tiranë, Beograd etj.
Sylejmani është personazhi i kësaj jave që rrëfehet në rubrikën e përjavshme “7 Shkronjat” në “E diela e Koha Ditore”.
Prishtinën nuk e shoh si një qytet! Dyshoj se ndonjëherë edhe do jetë i tillë. Thonë se është nisur keq dhe ashtu do të zhvillohet në vazhdimësi. E dhimbshme. Prishtina funksionon si një kakofoni urbane. Pak a shumë në një përrallë të keqe do të ishte si tërësi surreale... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1117>
Title:<https://www.koha.net/kulture/936/gjendet-nje-vizatim-i-rembrandtit-pas-250-vjeteve-i-fshehur-ne-muze/>
Content:<
Një qen i vizatuar është identifikuar si punë e mjeshtërit të famshëm holandez, Rembrandt van Rijn, pasi kishte kaluar rreth 250 vjet gabimisht si një vepër e një piktori gjerman.
Zbulimi i autorësisë është përshkruar si një “sensacion” i vërtetë nga Muzeu “Herzog Anton Ulrich” në Braunschweig të Gjermanisë, shkruan CNN.
I njohur si “Braunschweig terrier” imazhi besohet se daton nga viti 1637, ndërsa ka qenë pjesë e koleksionit të këtij muzeu që nga viti 1770, transmeton Koha.net.
Profesor Thomas Doring, kurator i grafikës dhe vizatimeve, ishte alarmuar për herë të parë rreth këtij gabimi dy vjet më parë derisa ishte duke bërë katalogimin e 10 mijë vizatime për arkivin digjital.
“Ka qenë e ekspozuar për dekada nën emrin e artistit Johann Melchior Roos”, ka thënë ai për CNN, ndërsa shton se, “ideja që kjo mund të jetë një vepër e Rembrandtit nuk ishte konsideruar asnjëherë më parë”..
“Por, ashpërsia e goditjes, variacionet e hijes nga shumë të buta në mjaft të dhunshme dhe shikimi ekspresiv i qenit, këto janë karakteristika tipike të punës së Rembrandtit”, thotë Doring.
Doring tregon se përvoja e tij në katalogimin e vizatimeve të Rembrandtit dhe nxënësit të tij gjatë një projekti të më hershëm ishte çelësi drejt këtij zbulimi.
“Isha mësuar të shikoja dallimet ndërmjet punëve të Rembrandtit dhe vizatimeve të artistëve të tjerë”, shpjegon ai.
Për të zbuluar nëse dyshimet e tij ishin të sakta, ai kishte vizituar Vjenën, Amsterdamin dhe Parisin për të studiuar vizatimet e Rembrandtit, ndërsa ka shfrytëzuar edhe ndihmën e ekspertëve të tjerë për veprat e artistit holandez.
>
Index:<1118>
Title:<https://www.koha.net/kulture/934/home-kthehet-ne-shtepi-pas-triumfit-ne-bafta/>
Content:< 
Ekipi i filmit “Home”, i cili fitoi çmimin për Filmin më të mirë të shkurtër në ceremoninë e ndarjes së çmimeve BAFTA në Britani, është kthyer në vendlindje.
Këtë ardhje e ka pritur ekipi i KTV-së direkt në aeroportin ndërkombëtar “Adem Jashari” në Prishtinë.
Vlen të theksohet se, ndonëse deklarativisht, shumë zyrtarë qeveritarë e kanë përgëzuar ekipin e filmit për këtë çmim, asnjë prej tyre nuk u panë në Aeroport.

>
Index:<1119>
Title:<https://www.koha.net/kulture/922/tregimi-hungarez-i-dashurise-fiton-cmimin-kryesor-ne-berlinale/>
Content:<
Një tregim hungarez dashurie i quajtur “On Body and Soul” që flet për dy zemra të vetmuara që punojnë në një thertore në Budapest ka fituar çmimin Ariu i Artë për filmin më të mirë në Festivalin Ndërkombëtar të Filmit në Berlin, edicioni i 67-ë.
“Ky film është vetëm për ata me zemër bujare”, ka thënë regjisori Ildiko Enyedi para audiencës në ceremoninë përmbyllëse që i dha fund Berlinales 10 ditëshe, ku u shfaqën 18 filma konkurrues dhe 403 në ekrane jashtë konkurrencës, raporton Reuters.
Presidenti i jurisë, Paul Verhoeven, regjisor dhe producent holandez, tha se paneli shtatë-anëtarësh kishte rënë në dashuri me filmin sepse i kujtonte njerëzve një diçka që shpesh harrohet në jetën e përditshme: dhembshurinë.
Drejtori i festivalit, Dieter Kosslick, i falënderoi të gjithë pjesëmarrësit përmes një fjalimi të shkurtër. “Nuk keni nevojë që unë të ju them se jo gjithçka është në rregull në botë momentalisht”, transmeton Koha.net.
Ariu i Argjendtë për aktorin më të mirë shkoi për austriakun Georg Friedrich për interpretimin e tij në “Helle Naechte” (“Netët e Ndritshme”), një dramë gjermano-norvegjeze.
Jug-koreania Kim Min-hee fitoi Ariun e Argjendtë për aktoren më të mirë për “On the Beach at Night Alone”.
Çmimi i madh i jurisë shkoi për “Felicite”, një prodhim franko-senegalezo-belg nën regjinë e Alain Gomis për një femër të krishterë që punon si këngëtare në një bar në Kinshasa dhe i jep dritë jetëve të audiencës së saj.
Aki Kaurismaki nga Finlanda fitoi Ariun e Argjendtë për regjisorin më të mirë me filmin e tij “The Other Side of Hope”.
Kosslick tha se filmat e përzgjedhur për festival këtë vit janë dizajnuar që të tregojnë se diversiteti mposht monotoninë, si dhe për të atakuar çështje si persekutimi i homoseksualëve dhe diskriminimi ndaj pakicave racore.
Juria prezantoi edhe një çmim të ri – për filmin dokumentar origjinal – që shkoi për “Ghost Hunting”, për një qendër hetuese izraelite, nga regjisori palestinez Raed Andoni.
“Presidenti amerikan dje e quajti median armik të popullit”, tha prodhuesja amerikane e filmave Laura Poitras duke prezantuar çmimin. “Ne prodhuesit e dokumentarëve jemi këtu për të thënë se jemi armiqtë e nacionalizmit dhe përjashtimit”.
>
Index:<1120>
Title:<https://www.koha.net/kulture/864/ska-si-shpija-ringjall-shpresen-me-shenja-te-luftes/>
Content:<
Disa kënde të Galerisë Kombëtare të Kosovës duket sikur kanë dalë nga lufta. Por vërehet se dikush ka ndërhyrë në shenjat e flakës. Herë është mundur t’u japë jetë e herë ka shpërthyer me fjali ku ironia e dashuria bëhen tok. Pikturat e djegura që zënë vend në katin e parë të GKK-së janë dëshmi e një shtëpie të djegur.
Libra, gazeta e gjësende të tjera që kanë shpëtuar deri diku, formojnë njërin prej instalacioneve që përbëjnë ekspozitën “S’ka si shpija” të piktorit Mehmet Behluli. Copëzat janë dëshmi e asgjësimit të një krijimtarie artistike në të cilën autori ka investuar për vite të tëra, shkruan sot Koha Ditore.
Një pjesë goxha e madhe e njërit prej mureve ballore të sallës së katit të parë, është “djegur” nga artisti. E ka ngjyrosur me të zezë. Aty është edhe një orë e moçme që duket sikur simbolizon se koha është ndalur. Në skaj ka shkruar me shkronja të mëdha “I LOVE YOU” (Të dua).
Ky është edhe mesazhi i parë që Behluli e përçon: se pavarësisht të gjithave, njeriu duhet ta dojë shtëpinë e tij. Pranë murit ka vendosur lule të gjalla dhe një karrige. Lulet i japin një gjallëri hapësirës. E krahas instalacionit janë imazhet e shtëpisë së djegur të profesorit universitar. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1121>
Title:<https://www.koha.net/kulture/863/eksodi-99-bashkon-rrefimet-e-refugjateve/>
Content:<
Të gjitha fotografitë tregojnë një ndodhi, por atë e sjellin në forma të ndryshme. Shpaloset nga një rrëfim i refugjatëve shqiptarë. Disa duke ikur në këmbë, disa me makina e portretet e njerëzve të dëbuar formojnë mozaikun e dhimbshëm.
Fotografi Asllan Krasniqi me rreth 100 fotografi të formatit të mesëm i ka kthyer vizitorët e Muzeut të Kosovës 18 vjet prapa. Këtë e ka bërë pikërisht, të premten, në nëntëvjetorin e Pavarësisë së Kosovës, shkruan sot Koha Ditore.
Nën organizim e Shoqatës për Kthimin e Shqiptarëve të Shpërngulur nga Trojet e Veta dhe Muzeu i Kosovës, ekspozita ka bërë thirrje për të mos emigruar. E titulluar “Eksodi ‘99” ajo është hapur në muajin kur kjo Shoqatë ka shënuar 27-vjetorin e themelimit. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1122>
Title:<https://www.koha.net/kulture/875/rrezohet-nje-pjese-e-murit-mbi-uren-e-vjeter-te-gurit-ne-vushtrri/>
Content:<
Në orët e hershme të mëngjesit të sotëm, është rrëzuar një pjesë e murit mbrojtës mbi Urën e vjetër të gurit, një prej tri objekteve kryesore të trashëgimisë materiale kulturore në qytetin e Vushtrrisë.

Sipas dëshmitarëve, ngjarja ka ndodhur rreth orës 3 të mëngjesit. Një punëtor sigurimi i cili punon në lokalin hotelier me të njëjtin emër “Ura e vjetër e Gurit”, i tha portalit Veriu.info se pas orës 3 të mëngjesit është dëgjuar një zhurmë e shkurtër, e më pas ka parë se një pjesë e murit kufizues mbi urën e gurit kishte rënë në tokë.

Sot në vendin e ngjarjes kanë qenë kryetari i komunës së Vushtrrisë, Bajram Mulaku, si dhe policia e Kosovës e cila e ka bërë sigurimin e vendit të ngjarjes.
>
Index:<1123>
Title:<https://www.koha.net/kulture/861/te-jetosh-ne-absurd/>
Content:<
Walter Kaufman, në veprën e tij “Ekzistencializmi nga Dostojevski deri të Sartre”, shpjegon se ekzistencializmi, para se të pretendojë të jetë filozofi, në kuptimin e një doktrine filozofike, është, para së gjithash, një mënyrë jetese, shkruan sot Agon Sinanaj në Shtojcën për Kulturë të Kohës Ditore.
Kjo në kuptimin që, ndryshe nga filozofia klasike e cila ishte esencialiste dhe në kërkim të të vërtetave objektive, ekzistencializmi u zhvillua pikërisht si reagim ndaj këtyre pretendimeve. Bisedat e shkujdesura nëpër kafenetë e Parisit mes Sartreit dhe Camus u bënë simbolikë e një mënyre të re të të filozofuarit.
Në fakt, vetë ekzistencializmi është një mënyrë e shkujdesur e të filozofuarit; filozofi pa sistem dhe pa një metodë që do të na çonte tek e vërteta me karakter objektiv. Si filozofi, ekzistencializmi gjeti pranim për herë të parë në Francë pas Luftës se Dytë Botërore. (Më gjerësisht mund të lexoni sot në Koha Ditore).
>
Index:<1124>
Title:<https://www.koha.net/kulture/830/kosova-prej-konferences-se-rambujese-deri-te-nderhyrja-e-nato-s/>
Content:<
Tekstet e Kosovës thonë se gjatë konfliktit të armatosur në Kosovë, veç në periudhën janar-dhjetor 1998 “...janë vrarë mbi 2 mijë shqiptarë, duke mos llogaritur këtu edhe një numër shumë të madh të të zhdukurve”. Por, po për këtë periudhë, botimi shumëvëllimësh “Libër kujtimi i Kosovës 1998-2000” i Fondit për të Drejtën Humanitare, regjistron 1.660 shqiptarë të vrarë (përfshirë 678 ushtarë të UÇK-së) dhe 296 serbë (përfshirë 167 pjesëtarë të Ushtrisë Jugosllave dhe të Ministrisë së Punëve të Brendshme).
Po sipas teksteve të Kosovës, në periudhën e bombardimeve të NATO-s (24 mars - 10 qershor 1999) “...ushtria serbe ka vrarë rreth 15 mijë shqiptarë”. “Libër kujtimi i Kosovës 1998-2000” numrin e civilëve shqiptarë të vrarë në periudhën janar 1998 - dhjetor 2000, që përfshin 78-ditëshin e bombardimeve të NATO-s, e nxjerr 7.864 gjithsej. Pra, numri i të vrarëve në tekstet e Kosovës del i dyfishuar, ndonëse nuk jepen burime të të dhënave.
Pak a shumë e njëjta gjë sikur me prezantimin e vrasjeve, ndodh edhe me prezantimin e deportimeve/shpërnguljeve, shkruan Shkëlzen Gashi në pjesën e dhjetë të serisë “Tekstet mësimore të historisë të Kosovës, Shqipërisë, Serbisë, Malit të Zi dhe Maqedonisë” të botuar sot në Shtojcën për Kulturë të Kohës Ditore.
Tekstet e Kosovës dhe të Shqipërisë nuk shënojnë shifër të të shpërngulurve serbë dhe joshqiptarë nga Kosova pas vendosjes së KFOR-it, kurse për tekstet e Serbisë kjo shifër është mbi 220.000, ndërsa për Komisariatin e Lartë të Kombeve të Bashkuara për Refugjatë (UNHCR) 210,000. Njëjtë, tekstet e Serbisë dhe të Malit të Zi nuk raportojnë deportimet e shqiptarëve nga Kosova gjatë bombardimeve të NATO-s, që sipas UNHCR-së, kapin shifrën prej 862.979 personash. Në tekstet e Kosovës kjo shifër është mbi një milion shqiptarë, ndërsa në tekstet e Shqipërisë rreth një milion shqiptarë. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1125>
Title:<https://www.koha.net/kulture/832/muzike-shqiptare-i-jep-folklorit-nje-fryme-te-re/>
Content:<
Për vite me radhë kompozitori Mendi Mengjiqi ka hulumtuar muzikën folklorike të të gjitha trevave shqiptare. E ka përpunuar atë duke e risjellë si vepra për piano. Kësisoj në nëntëvjetorin e Pavarësisë ai është prezantuar me një dhuratë të veçantë. Libri “Muzikë shqiptare” sjell 58 vepra pianistike kompozuar nga Mengjiqi dhe u dedikohen kryesisht nxënësve shkollave të ulëta të muzikës.
Janë vepra shqiptare me motive të rajoneve të ndryshme që kompozitori i shquar u jep një tjetër dimension. Kësisoj Mengjiqi tingujt e muzikës folklorike i ka bërë të flasin ndryshe. “Dardane”, “Vlonjate”, “Dukagjinase”, “Toske”, “Shkodrane”, “Himariote”, “Çame” janë disa nga titujt e veprave në këtë libër botuar nga Botimet KOHA.
Të premten në promovimin e mbajtur në bibliotekën e qytetit “Hivzi Sulejmani”, pianistja Vlora Baruti ka thënë se me kompozitorin Mengjiqi është njoftuar në vitin 2000 në Filarmoninë e Kosovës. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
 
>
Index:<1126>
Title:<https://www.koha.net/kulture/828/demokratizimi-i-poliarkise/>
Content:<
A ka kuptim demokracia në një shoqëri, kur vetë ideja e shtetit mbetet ende e pakonsoliduar? Thomas Hobbes, filozof i njohur anglez i shekullit XVII, që në atë kohë ka paraqitur arsyen pse një shtet duhet të ekzistojë, e cila për shekuj të tërë vazhdon të mbetet e pandryshueshme. Sipas tij, qëllimi përfundimtar pse njerëzit i vënë vetes kufizime brenda të cilave janë të detyruar të jetojnë në një shtet është kujdesi për ruajtjen e jetës, si dhe një jetesë më të kënaqshme (Hobbes, 2000, fq 106), shkruan sot Shkumbin Beqiri në Shtojcën për Kulturë të Kohës Ditore.
Hobbes këtu vë theksin në dy elemente kyç, “ruajtjen e jetës” dhe “jetesë më të kënaqshme”, ku jo pa qëllim janë renditur në këtë mënyrë, sepse qëllimi kryesor i ekzistencës së shtetit është ruajtja e integritetit të individit, i cili nëpërmjet një procesi të caktuar, legjitimon autoritetin politik pikërisht në funksion të ofrimit të këtij shërbimi, pastaj në radhë vijnë shërbime të tjera që synim kanë ngritjen e mirëqenies. Shteti që nga ajo kohë ka pësuar ndryshime, por duke e ruajtur vazhdimisht arsyen qenësore, për të kulmuar në shekullin XIX me modelin evropian të shtetit-komb, i cili konsiderohet si produkt i Revolucionit Francez të vitit 1789, e që vazhdon të mbetet forma më e konsoliduar e organizimit politik të shoqërive.
Kohë më vonë, pra në kapërcyell të shekujve XIX dhe XX, sociologu e njohur gjerman Max Veber, ka ardhur në përfundim se; shteti si formacion politik është një marrëdhënie sundimi e njerëzve ndaj njerëzve, e cila mbështetet në mjetin e dhunës legjitime (Weber, fq. 11). Sipas tij, me synim që shteti të ekzistojë duhet patjetër që njerëzit nën sundim t’i nënshtrohen çdo herë autoritetit të kërkuar prej sundueseve. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
>
Index:<1127>
Title:<https://www.koha.net/kulture/818/arti-i-shtetit-te-izoluar/>
Content:<
Një ditë para përvjetorit Pavarësisë së Kosovës, NEWBORN-it i janë rrëzuar dy shkronja për t’ia përçuar botës mesazhin: “Jo Mureve”. Por në të shumtën e rasteve, kufijtë e Kosovës janë mure edhe për artistët e Kosovës. Atyre u refuzohen vizat ose u duhet trajtim special nëpër ambasada për t’ia shpalosur botës krijimtarinë.
Në prag të 9-vjetorit të Pavarësisë, kosovarët kanë vërshuar rrjetet sociale me statuse pas lajmit se film britaniko-kosovar, “Home” u shpërblye prej Akademisë Britanike të Filmit dhe Arteve Televizive (BAFTA). Regjisori i filmit, Daniel Mulloy, ia kujtoi audiencës gjenocidin e luftës së fundit në Kosovë, duke e lidhur temën e filmit me fatin e producentëve të filmit, Arta Dobroshit, Shpend Qamilit e Shpat Dedës, si refugjatë lufte. Rrugëtimi i artistëve e sportistëve drejt majave botërore po shoqërohet me shumë vështirësi, shkruan sot Koha Ditore.
Nga Londra ka ardhur një tjetër lajm i mirë më 15 shkurt për Kosovën. Dua Lipa ka korrur një sukses të madh në karrierën e saj. Është shpallur artistja më e mirë në ndarjen e çmimeve nga “VO5 NME Awards”. Përtej La Manshit, xhudistet Majlinda Kelmendi e Distria Krasniqi, ngritën dy flamuj të Kosovës në kampionatin botëror. Me medalje të artë në qafë Majlinda e me të bronztë Distria u kthyen në Kosovë.
Me hashtagun “OurGirlsOurGold” e ka shoqëruar postimin e saj ambasadorja e Kosovës në Shtetet e Bashkuara, Vlora Çitaku, e cila nuk lë sukses të sportistëve e artistëve pa e lavdëruar në “Facebook”. (Më gjerësisht mund të lexoni sot në Shtojcën për Kulturë të Kohës Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
>
Index:<1128>
Title:<https://www.koha.net/kulture/783/koncerti-i-ansamblit-shota-mbyll-aktivitetet-per-shenimin-e-17-shkurtit/>
Content:<
Ansambli Shota sonte dha një koncert për nder të 9-vjetorit të Pavarësisë së Republikës së Kosovës.
Koncerti i mbajtur në Teatrin Kombëtar të Kosovës, filloi me këngën kushtuar komandantit legjendar të Ushtrisë Çlirimtare të Kosovës, Adem Jashari.
Po ashtu edhe këngët tjera të kënduara, janë pjesë e folklorit tradicional shqiptar, përcjell ksp.
Me këtë koncert përfundojnë aktivitet e sotme kushtuar Ditës së Pavarësisë së Kosovës në Prishtinë.
>
Index:<1129>
Title:<https://www.koha.net/kulture/734/super-perballja-ne-jeta-dy-vellezer-dy-instrumente-muzikore/>
Content:<
Sot në emisionin “Jeta” në KTV në përballje ishin dy vëllezër, Festim e Florin Fanaj.
Që të dy janë muzicientë, njëri luan në violinë e tjetri në kitare.
Se kush fitoi në këtë përballje ndiqeni emisionin më poshtë.
>
Index:<1130>
Title:<https://www.koha.net/kulture/700/muzeu-hap-dyert-per-femijet-mesohet-trashegimia-kulturore/>
Content:<
Në shënimin e nëntë vjetorit të Pavarësisë, Muzeu i Kosovës ka organizuar aktivitete për nxënës dhe fëmijë për Trashëgiminë kulturore, shkollat e mozaikut dhe ABC për trashëgiminë kulturore.
Programi është i hapur gjatë tërë ditës për të gjithë fëmijët që duan ta vizitojnë dhe të merren me aktivitetet që ka organizuar Muzeu.
Alisa Gojani Berisha, thotë se Muzeu i Kosovës edhe këtë vit ka vendosur ta shënojë nëntë vjetorin e pavarësisë, me aktivitete të ndryshme për fëmijët.
“Muzeu i Kosovës edhe këtë vit ka vendosur të shënojë përvjetorin e pavarësisë së Kosovës, 9 vjetorin e pavarësisë së Kosovës me aktivitete të ndryshme, duke filluar nga ora dhjetë deri në orën dhjetë në mbrëmje. Kemi filluar me aktivitete edukativo arsimore, ku dhe e kemi promovimin e këndit interaktiv në Muzeun e Kosovës. Është një pjesë e dedikuar vetëm për fëmijë dhe të rinj, ku gjithmonë nëpërmjet formave interaktive dhe programeve edukative, do të informohemi për së afërmi me trashëgiminë kulturore të Kosovës, që prezantohet në Muzeun e Kosovës. Gjithashtu, kemi edhe programin që po zhvillohet shkolla e Mozaikut, e cila ka filluar tash një vit dhe kemi muzeun kreativ, i cili me anë të punë doreve fëmijët inspirohen nga eksponatet e muzeut”, tha ajo.
Senton Qerkini, nxënës i Shkollës Evropiane të Kosovës, kishte ardhur në muze për t’u zbavitur në këndin e lojërave.
“E kemi organizuar këtë udhëtim me shkollë dhe tash jemi duke bërë, kemi gjetur disa pjesë të vazos, ose pjatës dhe tash jemi duke i bashkuar ato, si arkeolog, vetëm se ne jemi fëmijë.. Jemi shumë të lumtur dhe jemi duke u kënaqur ”, tha ai.
Ndërsa, drejtori i Muzeut, Skender Boshtrakaj, tha se Muzeu i Kosovës do të vazhdojë në këtë frymë që mysafirë në plan të parë t’i ketë fëmijët dhe të rinjtë e vendit, pasi që koha e muzeve statike, me eksponate në xham dhe një ciceron sipas tij ka filluar të perëndojë.
“Ne sot startojmë me programe të reja të cilat do të vazhdojnë, sot fillojmë me to, do të vazhdojnë gjatë vitit, pse jo dhe me gjatë. Njëra prej aktiviteteve që prej vitit të kaluar prej 17 shkurtit 2016, është shkolla e mozaikut. Ne shkollën e Mozaikut e kemi zhvilluar tutje dhe ka marrë vlerat të reja, jemi hapur dhe me pako të reja. Sot kemi prezent fëmijët e shkollave fillore, të shkollave të mesme dhe gjatë vitit do të vazhdojmë me këtë program të Muzeut të Kosovës. E dyta është inaugurimi i një kënd të ri që quhet muzeu interaktiv dhe është kënd i dedikuar për fëmijët e moshave të vogla, pse jo për nënat me fëmijë. Po synojmë që muzeun ta bëjmë vend jo vetëm të vizitueshëm, por vend atraktiv interesant për fëmijë dhe të rinj dhe pse jo ta quajmë laborator të historisë për gjeneratën e re. Ato konceptet e muzeve statik që presin me eksponat në xham dhe një ciceron që flet për një të kaluar kanë filluar me përendu, në një pjesë të madhe të muzeve në Evropë“, tha ai.
Në Muzeun e Kosovës deri në orën 16:00 do të ketë programe edukativo arsimore. Ndërsa, në orën 19:00 do të hapet ekspozita e autorit Asllan Qyqalla, e cila në fokus ka ekzodin e vitit 1999 në Kosovë.

>
Index:<1131>
Title:<https://www.koha.net/kulture/693/kosova-protektorati-i-harruar/>
Content:<
Gazetari Rüdiger Rossig kritikon në një film dokumentar rolin e ndërkombëtarëve në Kosovë dhe Bosnje. Siç transmeton DW, ai sheh largimin e njerëzve nga politika në Ballkan, por drejtimin tek një ideologji tjetër, tek feja.
Zoti Rosig, ju e njihni mjaft mirë, Ballkanin, keni jetuar atje disa vite. Në filmin tuaj dokumentar "Bosnja dhe Kosova -protektorate të harruara" - që pritet të shfaqet në televizionin "Arte" në fund të shkurtit ju kritikoni angazhimin ndërkombëtar në Kosovë, edhe në Bosnje. Ku ecën keq punët?
U derdhën shumë para, por nuk u pa, nëse kjo para investohet me produktivitet, nëse kjo u dha për përmirësimin e mirëqenies apo duhej investuar më shumë në ndërtimin e demokracisë. Një pjesë e mirë e fondeve të ndihmës për zhvillim në fund të fundit është rikthyer në vendet donatore - sepse nëse një organizatë ndërkombëtare, ministri apo një organizatë si GTZ aplikojnë për një projekt, ata dërgojnë njëherësh edhe konsulentët apo punonjësit e tyre, të cilët po ashtu janë faktor kostosh. Ndërkohë si në Bosnje edhe në Kosovë janë ngritur burokracitë lokale, aparate lokale, të cilët po ashtu marrin një pjesë të këtyre fondeve. Vetëm 10-15% e këtyre fondeve mbërrijnë vërtet tek ata që janë nevojtarë.
Nuk i ka rënë në sy kjo kujt në Bruksel?
Po, sigurisht, madje ka edhe kritika të brendshme për këtë, por për shkak se kështu funksionon edhe në Afganistan, Irak apo diku tjetër është krijuar një normalitet i dëmshëm, ku megjithëse dihet se kjo metodë e dëmton rëndë imazhin e organizatave ndërkombëtare, përsëri ato e pranojnë këtë mënyrë veprimi me fondet si normalitet dhe nuk ofrojnë alternativë tjetër.
Ju kritikoni në filmin tuaj, se si të dërguarit e bashkësisë ndërkombëtare si në Kosovë edhe në Bosnje duket sikur janë aranzhuar me elitat e korruptuara lokale. Pse është krijuar kjo gjendje?
Të dërguarit e organizatave ndërkombëtare duhej në fillim të komunikonin me elitat vendore, por ndoshta pas takimeve nuk kishin pse të shkonin aq shpesh në restorante luksoze. Duket se është krijuar një rrjet në nivel europian i politikanëve lokalë dhe të dërguarve ndërkombëtarë, që njihen prej vitesh, që bëjnë pushime bashkë, që janë lidhur ngushtë me njëri-tjetrin, kjo strukturë ngjall mosbesim të thellë tek popullsia lokale jo vetëm ndaj elitave lokale, por edhe ndërkombëtarëve.
Por nuk ka qenë e qartë më parë, se zhvillime të tilla janë të rrezikshme për këto vende?
Po, madje ka kritika, me emër do të thosha Andrea Capusellan, ish-drejtuesin për çështjet ekonomike në prezencën ndërkombëtare të Kosovës, një nga dëshmitarët në filmin tonë, se pse gjërat janë zhvilluar keq, me gjithë derdhjen e parave. Pasi ai vuri re se kritika e tij konstruktive nuk pranohet aspak tek instancat e tjera ndërkombëtare, ai vendosi të largohet dhe të shkruajë një libër për këtë.
Ju flisni për Kosovën dhe Bosnjen si protektorate. Michael Steiner, i cili ka qenë aktiv, si i dërguari gjerman i OKB-së në Kosovë, por edhe në Bosnje, ka thënë se gabimi më i madh i SHBA dhe BE ka qenë që si Kosova ashtu edhe Bosnja nuk kanë qenë asnjëherë protektorate të plotë, por gjysmë-protektorate, dhe se strukturave nacionaliste, përgjegjëse për krime iu mundësua pjesëmarrja në zgjedhje të lira. Pse nuk vepruan ndërkombëtarët në Kosovë e Bosnje si në Gjermani pas Luftës së II Botërore?
E mbështes mendimin e Steiner, se të bësh sikur menjëherë pas luftës mund të zhvillohen zgjedhje të lira dhe të ndërtosh shpejt një shoqëri civile ka qenë e gabuar dhe madje jo e sinqertë. Pse u veprua kështu? Besoj se bashkësia ndërkombëtare problemin e Ballkanit donte ta hiqte qafe sa më shpejt të ishte e mundur. Do të ishte më mirë, nëse bashkësia ndërkombëtare do të kishte e sinqertë me popullsinë. Keni pasur një luftë të tmerrshme, ne duhet këtu fillimisht të ngremë strukturat, e duhet të kujdesemi që të rritet mirëqenia, duket se kjo është baza e një demokracie funksionuese.
Ju sillni informacione në film, se influenca e islamit fundamentalist po merr forma shqetësuese, dhe se nuk është e qartë, se kush e ka influencën më të madhe në Ballkan, BE, Arabia Saudite apo Turqia. Si keni arritur në këtë përfundim?
Prezent nuk është vetëm islami fundamentalist, po ashtu edhe ndikimi i Arabisë Saudite dhe Turqisë së Erdoganit janë aktive në synimin për të futur islamin politik, por po ashtu nga ana serbe-ortodokse dhe katolike-kroate ndërtohen me shumicë kisha. Më duket se është tipike në ish-Jugosllavi, kur pas një krize më shumë se dy dekadash, njerëzit largohen nga politika dhe iu drejtohen ideologjive të tjera. Njëra nga këto ideologji janë fetë e ndryshme në Ballkan.
>
Index:<1132>
Title:<https://www.koha.net/kulture/677/kur-dritero-agolli-recitonte-poezi-per-kosoven/>
Content:<
Një temë shumë prezente në poezinë e Dritëro Agollit, ka qenë Kosova dhe Shqipëria e andej Drinit siç e quante ai.
Në veprën poetike të Agollit, hasen mbi 20 poezi për Kosovën të shkruara në periudha të ndryshme prej poetit devollas.
"Tespihet e Idriz Seferit", "Balada e tre të rënëve", "Kthimi në Kosovë", "Mesazhi i çuditshëm" dhe "Për t&#39;u mbledhur bashkë" janë vetëm disa prej këtyre poezive.
Por përveç se shkruante me pasion, Agolli ishte po kaq pasionant edhe kur recitonte poezitë e tij.
Më poshtë mund të dëgjoni zërin e Agollit (minuta: 10:18) duke recituar një nga poezitë e tij më të dashura për Kosovën, e përfshirë në kuadër të emisionit COSMO të KTV-së, përkatësisht të edicionit "Requiem për Dritëro Agollin".
>
Index:<1133>
Title:<https://www.koha.net/kulture/675/newborn-ne-kryeqytet-me-pamje-e-mesazh-ndryshe/>
Content:<
“No Walls” (Jo mure) është mesazhi i sivjetme i Newborn-it.

Simbol i pavarësisë së Kosovës Newborn, në nëntë vjetorin e lindjes së shtetit, ka ndërruar ngjyrë dhe formë.
Forma e saj ka ndryshuar pasi që dy shkronja, N dhe W janë shtrirë për toke, si shenjë kundërshtuese ndaj ndërtimeve të mureve ndarëse.
“No Walls” (Jo mure) është mesazhi i sivjetme i Newborn-it.
>
Index:<1134>
Title:<https://www.koha.net/kulture/540/muzeu-i-kosoves-shenon-me-programe-diten-e-pavaresise-se-kosoves/>
Content:<
Muzeu i Kosovës me programe e aktivitete të shumta e shënon nesër përvjetorin e nëntë të Pavarësisë së Kosovës. Këto aktivitete që fillojnë qysh në mëngjesin e 17 shkurtit, përfshijë grupmosha të ndryshme për fëmijë, duke i përfshirë kështu të gjitha gjeneratat, si dhe në mbrëmje do të ketë diçka edhe për të rriturit.
Programi i Muzeut, siç transmeton KultPlus, fillon nga ora 10:00, kur edhe do të bëhet regjistrimi i nxënësve pjesëmarrës në programet edukative: “ABC për Trashëgiminë Kulturore”- program ky që ju dedikohet fëmijëve të grupmoshave 5 deri 11 vjeç, si dhe regjistrimi në “Shkolla e Mozaikut”- për grupmoshat 12 deri 16 vjeç.
Ndërsa nga ora 10:30 deri në orën 12:00, fillon puna praktike në dy aktivitetet.
Vazhdimi i aktivitetit “Muzeu kreativ”, për fëmijët e grupmoshave 5 deri 11 vjeç si dhe vazhdimi i punës me mozaik për moshat 12 deri 16 vjeç, vjen nga ora 13:00 deri në orën 16:00.
Ndërsa në orën 19:00, bëhet hapja e ekspozitës “Eksodi 99”, bashkëpunim mes Muzeut të Kosovës dhe Shoqatës për kthimin e shqiptarëve nga trojet e veta, me autor Asllan Krasniqi.
>
Index:<1135>
Title:<https://www.koha.net/kulture/493/dokufesti-ne-zurich-me-pese-filma-te-kineasteve-te-rinj/>
Content:<
Prishtinë, 16 shkurt - Pesë filma të regjisorëve të rinj që shtjellojnë histori të ndryshme, e që janë realizuar në kuadër të programit “Future is here” të festivalit ndërkombëtar të filmit dokumentar e të shkurtër “DokuFest”, do të shfaqen para audiencës zvicerane në një festival që promovon filmbërësit e rinj, shkruan sot Koha Ditore.
Të realizuar në kuadër të programit që synon nxitjen e aktivizmit te të rinjtë, nëpërmjet filmbërjes, filmat do të shfaqen në kuadër të një programi të veçantë në edicionin e 41-të të “Jugend Film Tage” që do të mbahet midis datave 15 e 19 mars. Ky festival sivjet e ka në fokus Kosovën dhe, përveç filmave të realizuar në kuadër të “DokuFestit”, do të shfaqen edhe filma të tjerë në një tjetër program të kuruar nga Eroll Bilibani, drejtor ekzekutiv i “DokuFestit”, enkas për festivalin që mbahet në Zürich. Në ekranin e festivalit zviceran të filmit të të rinjve, do të shfaqen filmat “Kapma dorën” nën regji të Elhame Kastratit, Andi Bilibanit e Fatlinda Dakut, “Nuk jam thjeshtë...” nën regji të Sonja Azizajt, “Kosova Trans” të Albrim Isufit, “Çmimi i duartrokitjeve” i Iliriana Memajt dhe “Kur s’ki çka bon” i Flaka Brahimit. Filmat shtjellojnë rrëfime të ndryshme, duke përfshirë vdekjen e Xhenetës, vajzës 5-vjeçare që humbi jetën pas shembjes së monumentit në Prizren, historinë e një 18-vjeçareje transgjinore që jeton në Kosovë, prapaskenat e balerinave që duartrokiten nga audienca, brendinë e mendjes së një gruaje dhe historinë e disa djemve të rinj që harxhojnë kohën kot.
“Jugend Film Tage”, sipas përshkrimit në ueb faqen zyrtare, është një prej festivaleve më të mëdha të filmit në këtë vend në të cilin shfaqen filma të regjisorëve të rinj (gjerësisht, sot në “Kohën Ditore”).
>
Index:<1136>
Title:<https://www.koha.net/kulture/481/abdullah-zeneli-paralajmeron-refuzimin-e-cmimit-ali-podrimja-per-poezi/>
Content:<
Prishtinë, 16 shkurt - Akademik Eqrem Basha është laureat i çmimit kombëtar letrar për vepër jetësore “Azem Shkreli”. Ministria e Kulturës e cila i ndan çmimet, të mërkurën ka bërë publike listën e fituesve. Por pak orë pas shpalljes, njëri nga ta ka paralajmëruar se do ta refuzojë atë.
Çmimi për veprën më të mirë në poezi “Ali Podrimja” u është ndarë autorëve Demë Topalli për veprën “Sytë që dinë me pa” dhe Abdullah Zeneli për “Vetmia e mermertë”. Por Zeneli ka thënë se nuk e pranon këtë çmim. Ai nuk ka dhënë shumë detaje sa u përket arsyeve. Ka thënë se ato do t’i bëjë publike në ceremoni (më shumë, sot në “Kohën Ditore”).
>
Index:<1137>
Title:<https://www.koha.net/kulture/382/eqrem-bashes-i-ndahet-cmimi-azem-shkreli/>
Content:<

Ministri i Kulturës, Rinisë dhe Sportit, Kujtim Shala, pas vlerësimit të Jurisë Profesionale, ka nënshkruar vendimet për laureatët për vitin 2016, për Çmimin Kombëtar Letrar për Vepër Jetësore “Azem Shkreli” dhe Çmimet Vjetore për letërsi.
Çmimi Kombëtar Letrar për Vepër Jetësore “Azem Shkreli” i ndahet Eqrem Bashës, i cili shoqërohet me shpërblim në vlerë monetare prej 5,000 (pesëmijë) euro, plaketë dhe certifikatë.
Çmimi për veprën letrare më të mirë kritike letrare, eseistikë “Ibrahim Rugova”, i ndahet Gëzim Aliut për studimin “Romanet e Ismail Kadaresë, 1963 – 1990, retorika e tekstit dhe narracionit”. Çmimi për veprën letrare më të mirë për fëmijë “Vehbi Kikaj” i ndahet autores Fatmire Duraku për prozën “Dea dhe kërriçi i vetmuar”.
Çmimi për veprën më të mirë në prozë “Anton Pashku” i ndahet shkrimtares Majlinda Bregasi për romanin “Ikje”. Ndërkaq, çmimi për veprën më të mirë të përkthyer në gjuhën shqipe ose anasjelltas “Pjetër Bogdani” për përkthimin e romanit “Të vdesësh në pranverë” të Ralf Rothman. Secili nga çmimet do të shpërblen me vlerë monetare nga 2,500 euro.
Çmimi për veprën më të mirë në poezi “Ali Podrimja” iu ndahet autorëve Demë Topalli për veprën “Sytë që dinë me pa” dhe Abdullah Zeneli për “Vetmia e mermertë”. Të dy autorët do të shpërblehen me vlerë monetare nga 1,250 euro.
Ceremonia e ndarjes së çmimeve për laureatët do të organizohet në kabinetin e ministrit më 17 shkurt, në kuadër të organizimeve të Ditës së Pavarësisë së Kosovës, në 11:30, ku do të merr pjesë edhe Kryeministri i Kosovës, Isa Mustafa.
Juria Profesionale ka qenë e përbërë nga Anton Berishaj – kryetar, Musa Ramadani, Nerimane Kamberi, Xhevat Sylaj dhe Agron Y. Gashi – anëtarë. 
© KOHA. Të gjitha të drejtat janë të rezervuara.
>
Index:<1138>
Title:<https://www.koha.net/kulture/380/uracult-classics-ne-koln-me-muzike-e-skulptura-per-traditen-shqiptare/>
Content:<
Publiku gjerman do të ketë mundësi të njihet me kulturën shqiptare përmes koleksionit të skulpturave të artistes Arjeta Miftari, të inspiruara nga simboli i dardanëve Hyjnesha në Fron.
“Rrugëtimit të hyjneshave” - titulli që mban ekspozita e Arjetës, me të cilën ajo tashmë është paraqitur në disa vende - do t’i bashkëngjitet edhe koncerti i muzikës klasike, “Shndërrimet e shpirtit”, shkruan sot Koha Ditore.
Mexosopranoja e njohur kosovare, e cila jeton në Vjenë, bashkë me dirigjentin e pianistin shqiptar, Desar Sulejmani, do të ngjiten në skenën prestigjioze të shtëpisë kulturore “Altes Pfandhaus” në Köln të Gjermanisë. Mbrëmja, e cila do të zërë vend më datën 25 të muajt mars, do të shërbejë për promovimin e kulturës shqiptare.
E organizuar nga shoqata “Uracult” në Gjermani - e cila është themeluar në vitin 2014 në Köln - kjo mbrëmje do të jetë projekti i radhës duke shpalosur një program të pasur për të pranishmit. Ky projekt është titulluar “Uracult Classics” dhe përveç ekspozitës koncerti do të jetë i ndarë në dy pjesë.
E njohur si protagoniste e shumë operave të njohura, këngëtarja shqiptare Flaka Goranci do të shpalosë një repertor me arie nga opera të ndryshme. Vepra të Lisztit dhe Thalberinit janë në programin e pjesës së parë të koncertit, përderisa në pjesën e dytë Goranci do të ngjitet në skenë për të interpretuar këngë nga albumi i saj “Albanian Flowers”. Mysafir special i mbrëmjes do të jetë Gramoz Goranci, i cili me tingujt e harmonikës do ta pasurojë edhe më shumë këtë mbrëmje. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
© KOHA. Të gjitha të drejtat janë të rezervuara.
>
Index:<1139>
Title:<https://www.koha.net/kulture/374/kosova-do-ta-kete-te-veshtire-anetaresimin-ne-unesco-thote-ambasadori-serb-ne-kete-organizate/>
Content:<
Ambasadori i Serbisë në UNESCO, Darko Tanaskoviq, ka thënë se Kosovës i duhen dy të tretat e votave në mënyrë që të bëhet anëtare e UNESCO-s dhe se do ta ketë të vështirë t’i mbledh ato vota të nevojshme.
Tanaskoviq, duke folur në një emision në televizionin publik të Serbisë, ka thënë se 29 shtete e kanë njohur Kosovë por se janë edhe po aq shtete që nuk e kanë njohur atë nga Këshilli Ekzekutiv.
“Megjithatë, nëse Kosova do të kalonte në Këshillin Ekzekutiv, ai vendim do të shkonte në konferencën e përgjithshëm ku Kosova, si jo-anëtare e OKB-së, duhet të nxjerrë një shumicë të përgjithshme prej dy të tretave, që nuk është aspak e lehtë, siç është dëshmuar edhe më 2015”, ka thënë Tanaskoviq, transmeton Koha.net.
Por, ai thotë se është e vështirë të spekulohet për rezultatin e një kërkese të re të mundshme të Prishtinës për anëtarësim në UNESCO.
Tanaskoviq thekson se Serbia duhet të punojë që t’i bindë shtetet të cilat akoma janë të pavendosura.
© KOHA
>
Index:<1140>
Title:<https://www.koha.net/kulture/373/i-ligu-per-mend-qesh-me-paradokset-e-te-sotmes/>
Content:<
Se Tukja (Luan Jaha) ka probleme shëndetësore vërehet qysh në sekondat e para të shfaqjes. Ky është edhe momenti i parë kur publiku nuk mund ta mbajë të qeshurën.
Shërben si intro e përballjes së lehtë dyorëshe me realitetin e zymtë nëpërmjet komedisë “I ligu për mend”, me tekst të Gjergj Fishtës e regji të Altin Bashës, që është dhënë premierë të hënën mbrëma në Teatrin Kombëtar të Kosovës, shkruan sot “Koha Ditore”.
Tukja është asi personazhi që ka jetuar në Shkodrën e shekullit të kaluar apo edhe më herët. Flet në një gegërishte të pastër. Fillimisht duket sikur ai jeton në një klinikë apo në ndonjë barnatore. Por shpejt merret vesh se ky personazh shtëpinë e ka mbushur me ilaçe, duke e bërë atë që të ngjajë me spital. I ka hyrë mendja se është i sëmurë dhe pa ndihmën e doktorëve nuk mund t’ia dalë kurrsesi. I përshtatet fort titullit të shfaqjes. Ai është kryekëput peng i vetvetes apo i mendve.
Është në grackën e dhëndrit të tij, i cili, ka për synim t’ia marrë pasurinë. Sa komike aq edhe banale janë situatat që përshkojnë shfaqjen nga fillimi deri në fund. Shërbëtori, Patuku (Ernest Malazogu), është njeriu që e përjeton më së keqi gjendjen e zotërisë së tij. Ka dëshirë ta nxjerrë atë nga humnera ku është katandisur nga doktorët.
Problemet familjare dalin në pah shpejt e Shkodra e kohës, kur ishte midis orientit e aksidentit, paraqitet tek kostumet. I biri i Tukjes, Lini (Armend Baloku), ka dëshirë që të studiojë jashtë shtetit, por i ati e do në shërbim të vetvetes. Ka dëshirë ta bëjë farmacist pasi e ka shtëpinë e mbushur me ilaçe. I ati dhe i biri dallojnë edhe në kostume. Ky fakt është tregues se njëri i takon mentalitetit të Lindjes e tjetri atij të Perëndimit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
© KOHA. Të gjitha të drejtat janë të rezervuara.
>
Index:<1141>
Title:<https://www.koha.net/kulture/362/komuna-e-rikthen-ne-agjende-restaurimin-e-xhamise-se-carshise/>
Content:<
I pari i Komunës së Prishtinës, Shpend Ahmeti, e ka quajtur të papranueshme gjendjen në të cilën ka mbetur Xhamia e Çarshisë në qendër të kryeqytetit.
Ka premtuar se institucioni që udhëheq ai do të përkujdeset që ky objekt të restaurohet dhe të ketë kujdesin e duhur si xhamia më e vjetër e qytetit.
Restaurimi i objektit, që njihet edhe si Xhamia e Gurit, ka qenë dashur të finalizohej qysh më 2013, shkruan sot “Koha Ditore”. Për këtë janë shpenzuar mbi gjysmë milioni dhe punimet kishin mbetur pezull sherri i një keqkuptimi midis Komunës së Prishtinës dhe Institutit të Kosovës për Mbrojtjen e Monumenteve.
Ahmeti, i shoqëruar nga Besart Vllahinja, drejtor i Drejtorisë për Kulturë, Rini e Sport në Komunën e Prishtinës, të martën ka vizituar Këshillin e Bashkësisë Islame të Prishtinës.
Sipas një komunikate për media, në këtë takim është folur për bashkëpunimin në mes të Këshillit të Bashkësisë Islame të Prishtinës dhe Komunës së Prishtinës, me theks të veçantë tek restaurimi i Xhamisë së Çarshisë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
© KOHA. Të gjitha të drejtat janë të rezervuara.
>
Index:<1142>
Title:<https://www.koha.net/kulture/354/kisha-ortodokse-si-ploteson-kushtet-per-nderhyrje-ne-monumentin-e-prizrenit/>
Content:<
Kisha Ortodokse Serbe për herë të dytë do të marrë përgjigje negative sa i përket kërkesës për ndërhyrje në kompleksin e Manastirit të Kryeengjëjve në Prizren, shkruan sot Koha Ditore.
Sipas anëtarëve të Komisionit të Institutit të Kosovës për Mbrojtjen e Monumenteve, KOS-i nuk ka arritur të ofrojë dokumentacionin e nevojshëm për t’iu miratuar kërkesa për rikonstruktim në Kishën e Shën Nikollës brenda këtij kompleksi. Sipas burimeve të gazetës brenda Komisionit, KOS-it së shpejti do të marrë përgjigje dhe ajo do të jetë negative. Përmbajtja e vendimit tashmë është gati, por ai ende nuk është nënshkruar.
“Pas mosdhënies së pëlqimit katër muaj më parë, Kisha Ortodokse Serbe në fund të dhjetorit është munduar ta plotësojë kërkesën me dokumente shtesë. Por pasi është ritrajtuar lënda, kemi ardhur në përfundim se nuk mund të japim pëlqim, pasi nuk plotësohen kushtet e kërkuara ligjërisht dhe në bazë të konventave ndërkombëtare që rregullojnë fushën e trashëgimisë kulturore”, ka thënë njëri nga anëtarët e Komisionit.
Sipas këtij burimi, Komisioni ka punuar për një kohë të gjatë në këtë lëndë dhe pas verifikimit të dokumentacionit të ofruar nga KOS-i rezulton se përgjigjja do të jetë negative. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
© KOHA. Të gjitha të drejtat janë të rezervuara.
>
Index:<1143>
Title:<https://www.koha.net/kulture/283/shpallen-emrat-fitues-te-artisteve-shqiptare-per-mediterranea-18/>
Content:<
“Mediterranea 18” përfundoi fazën e përzgjedhjes së artistëve të rinj nga Evropa dhe Mesdheu, të cilët aplikuan pas hapjes së thirrjes për aplikim më 14 nëntor deri në mbylljen e saj më 20 janar 2017.
Më shumë se 800 artistë nga vendet anëtare të BJCEM-it dhe rreth 80 artistë shqiptarë aplikuan për t’u bërë pjesë e Bienales që do të zhvillohet më datat 4- 9 maj 2017, në Tiranë dhe Durrës.
Në konferencën për shtyp, ministrja e Kulturës, Mirela Kumbaro tha se kjo Bienale është me rëndësi të veçantë, sidomos për artistët shqiptarë të cilët kanë mundësi që të përballen në një skenë më të madhe, siç është ajo e Bienales së Artistëve të Rinj nga Europa dhe Mesdheut.
“Për drejtuesit artistikë ishte sfidë jo vetëm për tu ruajtur standarti dhe cilësia, por nga ana tjetër edhe për t’i dhënë mundësinë artistëve të rinj të hyjnë në një sfidë dhe përballje me skenën ndërkombëtare. Ky është objektivi pse Shqipëria mori përsipër të organizojë bienalen dhe të jetë vendi mikpritës i saj. Ne duam që artistët e rinj, artistët shqiptarë, në radhë të parë tu jepet një mundësi në një ngjarje shumë të madhe ndërkombëtare, një përballje që shkon përtej skenës shqiptare dhe që u jep atyre më tepër mundësi. Kjo përkon me politikat e Ministrisë së Kulturës për ta kthyer Shqipërinë në një ndër vendet e rëndësishme të agjendave kulturore ndërkombëtare dhe në këtë kontekst, Tirana do të jetë jo vetëm qyteti mikpritës, por edhe kryeqyteti i kulturës”, tha Kumbaro.
Më tej ministrja Kumbaro tha se janë përzgjedhur 32 artistë që përfaqësojnë Shqipërinë dhe 8 artistë që përfaqësojnë Kosovën. “Është e rëndësishme të theksojmë disa elementë që kanë të bëjnë me risitë e këtij grupi të drejtuesve artistikë.
Përgjithësisht Bienalja i përzgjedh projektet dhe artistët nga vendet partnere, ndërsa këtë herë, falë insistimit të drejtorit artistik mbi 50 për qind e projekteve pavarësisht nga vendet prej të cilave vijnë, janë përzgjedhur drejtpërdrejtë nga grupi kuratorial, me të cilin tashmë jemi prezantuar. Lajm i mirë është që për herë të parë kësaj bienaleje i është bashkuar edhe Kosova, me një partner zyrtar që është Galeria e Kombëtare e Kosovës. Janë përzgjedhur 32 artistë që përfaqësojnë Shqipërinë, ndërsa 8përzgjedhur për të përfaqësuar Kosovën”, theksoi më tej ministrja e Kulturës.
Ndërsa drejtori artistik i Bienales, Mediterranea 18, Driant Zeneli tha se Bienalja e Artistëve të Rinj nga Europa dhe Mesdheut, shërben shpesh si një pikënisje në rrugën e gjatë të artit për shumë artistë. Zeneli tha se procesi i përzgjedhjes së artistëve nuk ishte i lehtë, ndërsa theksoi se Shqipëria ka numrin më të lartë të artistëve përfaqësues.
Artistët që përfaqësojnë Shqipërinë janë: Arba Bekteshi, Fatlum Doci, Marinela Ndria, Arjon Muarremi . Ledia Kostandini, Rea Xhillari, Elona Çuliq,Besmir Sula, Blenard Azizaj,Maya Gomez, Eva Alonso,Kalliopi Aggelopoulou ,Rosella Pelliçiotti,Roberto Nuha ,Arbies Komoni, Lisiana Demiraj, Jonida Prifti, Blerina Goce ,Lek Gjeloshi, Sead Kazanxhiu ,Jonida Laçi, Edson Luli, Iva Lulashi, Remijon Pronja Vangjush Vellahu, Bledar Boraku .
Juria e ngritur, e përbërë nga drejtori artistik, Driant Zeneli dhe nga grupi kuratorial, Jonida Turani, Maja Ciric, Maria Rosa Sossai, Eroll Bilibani, Ema Andrea, Alban Nimani dhe Rubin Beqo dhe në bashkëpunim me rrjetin BJCEM, përzgjodhën sipas kritereve të shpallura në faqen zyrtare të rrjetit BCJEM,230 artistët ndërkombëtar, nga të cilët 32 artistë do të përfaqësojnë Shqipërinë.
Artistët e përzgjedhur do të marrin pjesë në gjashtë disiplina artistike ku dhe do të reflektohen forma të ndryshme të artit bashkëkohor. Ministria e Kulturës, në bashkëpunim me rrjetin ndërkombëtar BJCEM shpallin listën përfundimtare të artistëve të përzgjedhur në faqet zyrtare. Artistët do të prezantohen për publikun shqiptar dhe të huaj bazuar në konceptin kuratorial të Drejtorit Artistik, Driant Zeneli dhe do të sjellin nëpërmjet veprave dhe performancave të tyre temën e shtëpisë dhe elementët e saj si historia, konflikti, ëndrra dhe dështimi. “Shtëpia” e artistëve pjesëmarrës më tepër sesa një mesazh do të jetë një proçes, i cilii nënshtrohet një tjetërsimi të vazhdueshëm, ku asgjë nuk humbet e asgjë nuk gjendet. Së fundmi, këta artistë i bashkohen qëllimit të përbashkët të “Mediterranea 18” që është prezantimi i artit që sfidon të kaluarën, të tashmen dhe të ardhmen. 
>
Index:<1144>
Title:<https://www.koha.net/kulture/282/bunkart-2-ne-tirane-ul-cmimin-e-biletes-ne-pervjetorin-e-pavaresise-se-kosoves/>
Content:<
Muzeu Bunk’Art 2 kushtuar viktimave të terrorit komunist në Shqipëri, me rastin e përvjetorit të pavarësisë së Kosovës, ka ofruar uljen e çmimit të biletës duke nisur nga dita e mërkurë 15 - 17 shkurt 2017.
Në një postim në faqen e “Muzeu Bunk’Art 2” në Facebook shkruhet se: “Me rastin e përvjetorit të pavarësisë së Kosoves, Bunk’Art 2 jep një ofertë speciale për të gjithë vizitoret që vijnë nga Kosova duke filluar nga dita e mërkurë 15 shkurt me një ulje të çmimit të biletës nga 500 në 350 lekë.
“Oferta vazhdon deri në ora 20:00 të datës 17 shkurt 2017. Për të përfituar nga ky çmim special mjafton të tregoni në momentin e blerjes së biletës letërnjoftimin tuaj”. Ju mirëpresim”, thuhet në njoftimin e Muzeut Bunk’Art 2.

>
Index:<1145>
Title:<https://www.koha.net/kulture/281/ekipi-i-filmit-home-ia-kujton-botes-refugjatet-e-kosoves/>
Content:<
Gjenocidi i luftës së fundit në Kosovë u përmend para yjeve të filmit në sallën “Royal Albert” në Londër, kur regjisori Daniel Mulloy u ngjit në skenë për ta marrë statuetën dalluese të ceremonisë që nderon arritjet filmike britanike e ndërkombëtare.
Regjisori i filmit “Home” - bashkëprodhimit britaniko-kosovar që ia solli Kosovës për herë të parë çmimin “Bafta” - e nisi fjalimin duke ndërlidhur gjendjen aktuale të refugjatëve me refugjatët kosovarë të luftës së viteve 1998-99.
Me fjalët që i tha në skenën e ceremonisë së 70-të të çmimeve që ndan Akademia Britanike e Filmit dhe Arteve Televizive, ai përcolli mesazh universal për refugjatët, shkruan sot “Koha Ditore”. Porosia e tij gjeti përkrahje në mesin e yjeve të filmit – mes së cilëve në një video të publikuar në kanalin “youtube” aktorja hollywoodiane Meryl Streep shihet tek afirmon me kokë mesazhin e britanikut.
“Uou! Kjo është e pabesueshme. Ky film është bërë nga shumë njerëz. Producentja ekzekutive, Arta Dobroshi, Shpend Qamili e Shpat Deda janë të gjithë ish-refugjatë nga gjenocidi në Kosovë”, ka thënë Mulloy, i shoqëruar në skenë edhe nga producentët e tjerë të filmit, përfshirë Alofabi Kutin, Scott O’Donnallin, Chriss Wattlingin, Nora Sahatçiun, Tim Nashin dhe Anthony Austin.
Minutat që iu ndanë në skenë Mulloy i ka shfrytëzuar për të dëshmuar se të gjithë duhet t’ua hapin dyert refugjatëve. Një porosi e tillë përthekohet edhe në filmin nën regji të tij”, që trajton fatin e refugjatëve në një perspektivë universale dhe i bën shikuesit të mendojnë se kushdo mund ta ketë një fat të tillë.
“Home”, koproduksion kosovaro-britanik, çoi mesazh të mirë për kinematografinë e vendit edhe në “Europeran Film Awards”, kur në dhjetor të vitit që shkoi u nominua për filmin më të mirë të shkurtër.
Në një komunikatë të dërguar nga ekipi i “DokuFestit”, të hënën, janë përfshirë reagimet e producentëve kosovarë të filmit. Mes tyre citohet edhe Shpat Deda, i cili qe prezent në ceremoninë e ndarjes së çmimeve “Bafta”.
"Vlerësimi që ‘Home’ e mori në ‘Bafta’ është një nder i hatashëm dhe dëshmi e asaj që mund të arrihet kur njerëzit bëhen bashkë për një kauzë humane, në këtë rast për refugjatët. Mbi të gjitha, suksesi i filmit ‘Home’ i jep frymë të re mesazhit të bashkëndjesisë që ne synojmë ta ndezim tek njerëzit dhe na e mundëson të arrijmë tek një audiencë edhe më e gjerë botërore, gjë që ishte qëllimi ynë që nga fillimi”, citohet të ketë thënë Deda.
Aktorja Arta Dobroshi tashmë e ka dëshmuar që meriton admirim e mbështetje, duke u bërë pjesë e kastës së filmave të njohur si “Heshtja e Lornës” të vëllezërve belg Jean-Pierre e Luc Dardenne. Sharmi i saj nuk u ka shpëtuar syrit të fotoreporterëve të prestigjiozes britanike “The Guardian”, përderisa janë shpërndarë edhe foto të Dobroshit me aktoren e njohur Meryl Streep... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
© KOHA. Të gjitha të drejtat janë të rezervuara.
>
Index:<1146>
Title:<https://www.koha.net/kulture/226/filmi-mona-ne-konkurrence-zyrtare-edhe-ne-pese-festivale-nderkombetare/>
Content:<
Filmi i metrazhit të shkurtër MONA me skenar e regji të Lorena Sopit, prodhim i Fakultetit të Arteve, degës së regjisë së filmit, është përzgjedhur në programet zyrtare edhe të pesë festivaleve ndërkombëtare.
Nisur nga data 19- 26 shkurt, MONA do të jetë pjesë e festivalit të njohur MICE Film Festival, i cili do të mbahet në Valencia të Spanjës. Pastaj nga data 24 – 29 shkurt, do të garojë në Pehuajo International Film Festival në Buenos Aires, Argjentinë.
Nga 11-15 marsi do të jetë pjesë e Hollywood Screening Film Festival në SHBA, nga data 7-14 prill në Tiburon International Film Festival në Tiburon /SHBA/, kurse gjatë muajit korrik do të shfaqet në Acafilms International Film Festival në Sao Paulo të Brazilit.
Filmi i shkurtër Mona gjatë vitit të kaluar ka qenë pjesë e konkurrencës zyrtare në 37 festivale ndërkombëtare dhe ka fituar tetë çmime të ndryshme:
Silver Award - FAMEUS International Film Festival Hollywood, USA 2016. Best Foreign Music Film - Wendy’s short – San Francisco, USA 2016. Best Director’s Choice Award - Texas Ultimate Shorts – Texas, USA 2016. Best Musical Short Film - Pink City International Film Festival – Jaipur, India /shtator 2016/. Best short – Short Shortz Film Fest – Dortmund, Germany /tetor 2016/. Award of Excellence - Canada Short Film Festival - Vancouver, Canada /nëntor 2016/. 3rd Award – Camera Zizanio Film Festival – Pyrgos, Greece /dhjetor 2016/. Best Drama Short - Mediterranean International Film Festival (MedFF)- Siracusa, Italy /dhjetor 2016/.

>
Index:<1147>
Title:<https://www.koha.net/veshtrime/97834/plaku-glasa-dhe-nazistet/>
Content:<
Politikani i së djathtës ekstreme gjermane, Alexander Gauland, është përpjekur të minimizojë krimet naziste në një fjalim para përkrahësve të rinj të partisë Alternativa për Gjermaninë.
Alexander Gauland është 77-vjeçar dhe në këtë moshë ndoshta njeriu nuk e sheh botën aq qartë. Por, kjo nuk vlen për Gaulandin. Ai duket se qëndron mirë me shëndet, madje edhe me shëndetin mendor. Në Parlamentin gjerman Gauland është shef i Grupit parlamentar të Alternativës për Gjermani (Alternative für Deutschland, AfD), e cila është partia më e madhe opozitare.
Kur u themelua AfD-ja fillimisht kundërshtoi Bashkimin Evropian dhe politikat e tij monetare. Kritika, pak a shumë, tingëllonte kështu: të tjerët, sidomos italianët, spanjollët e portugezët, janë dembelë, ndërsa gjermanët e zellshëm duhet të paguajnë dhe t’i shpëtojnë ata nga falimentimi. Pastaj AfD-ja u shndërrua në parti kundër refugjatëve, veçanërisht pas vjeshtës së vitit 2015, kur kancelarja Angela Merkel vendosi të pranojë rreth një milion refugjatë, shumica sirianë. Ndërkohë AfD-ja, përveç retorikës pothuaj raciste ndaj të huajve, ka nisur të minimizojë edhe krimet naziste.
Të dielën Gauland mbajti një fjalim para forumit të të rinjve të partisë, me ç’rast ai tha: “Hitleri dhe nazistët janë vetëm një glasë në historinë e suksesshme gjermane mbi 1.000-vjeçare”. Edhe kësaj radhe Gauland bartte mbi këmishën e tij një kravatë të gjelbër me disa qenë të qëndisur me ngjyrë të artë. Këtë kravatë ai a bart shpesh, ndoshta për të ilustruar gjuhën e tij të ashpër që nganjëherë tingëllon si lehje e rrezikshme. Bash si të dielën.
Duke thënë se krimet naziste janë vetëm një glasë në krahasim me historinë e lavdishme gjermane, Gauland u përpoq të minimizojë krimet naziste. Hap pas hapi, provokim pas provokimi krerët e AfD-së po kalojnë të gjitha vijat e kuqe dhe po etablojnë në politikën gjermane një gjuhë që në këso përmasash ka qenë e panjohur në parlamentarizmin dhe politikën gjermane pas Luftës së Dytë Botërore. Holokausti dhe agresioni gjerman ndaj vendeve si Polonia, miliona viktima të çmendurisë racore dhe megalomane gjermane, zhdukja industriale e hebrenjve – vetëm “një glasë”, sipas Gaulandit? 50 milionë viktima, një shkatërrim i paparë i Evropës – sall një glasë?
Gauland dhe shokët e tij jetojnë nga provokimet. Dhe kur njeriu me kravatë me qenë bërtet, fyen viktimat dhe minimizon krimet, atëherë atij dëshirojnë t’ia kalojnë edhe zagarët e vegjël politikë. Njëri nga ta pas fjalimit të Gaulandit tha se “Bashkimi Evropian duhet të vdesë, në mënyrë që Evropa të jetojë”.
Tronditja në Gjermani pas deklaratës së Gaulandit është e madhe. Ish-kryetari i Partisë Socialdemokrate (SPD) Martin Schulz shkroi në Twitter: “Kush i minimizon krimet e nazistëve, ai ua shtron udhën nazistëve të rinj. Gaulandi është turp për Parlamentin gjerman. SPD-ja është digë kundër kësaj mendësie”. A është vërtet SPD-ja digë? Sipas anketave, partia dikur krenare socialdemokrate ka rënë nën 20 për qind dhe gjendet vetëm pak para AfD-së. Me vite të tëra SPD-ja ka injoruar shqetësimet e klasës punëtore dhe shtresave të paprivilegjuara, duke përkrahur politikat neoliberale në koalicion me konservatorët e CDU-së së Angela Merkelit.
Pas zgjedhjeve të fundit, në të cilat pësoi rënie dramatike, SPD-ja fillimisht tha se do të kalonte në opozitë për të marrë veten. Pasi dështuan negociatat mes konservatorëve të Merkelit, liberalëve dhe të gjelbërve, SPD-ja shkeli premtimin dhe hyri sërish në koalicion me CDU-në. Kështu në Parlament partia më e madhe opozitare mbeti Alternativa për Gjermaninë, një bandë politike e provokatorëve. Politikanë të saj i quajnë të gjithë të huajt “njerëz me thika”, ndërsa kundërshtojnë kulturën gjermane të kujtimit të krimeve, duke e quajtur përmendoren në kujtim të krimeve mbi hebrenj në Berlin si “përmendore të turpit”.
Politika gjermane ende nuk ka gjetur një recetë efikase për të luftuar AfD-në. Reagimi pas çdo provokimi të politikanëve të AfD-së po tregohet joefikas. Kjo vetëm sa po i siguron prani edhe më të madhe mediale AfD-së. Me të njëjtin problem po ballafaqohen edhe shumica e mediave. AfD-ja kritikon dhe provokon, mediat kundërgodasin me komente të ashpra, shpesh edhe me leksione moraliste. Efekti deri më tani nuk po shihet. Nëse në dy-tre vjetët e ardhshëm partitë deri më tani popullore, si CDU-ja dhe SPD-ja nuk e marrin veten dhe nëse njëra prej tyre nuk kalon në opozitë dhe, po ashtu, nëse Merkel nuk e prezanton një pasardhëse apo pasardhës në post, AfD-ja mund të forcohet edhe më shumë. Trendi në Evropë po çon ujë në mullirin e nacionalistëve, të cilët po marrin përkrahje edhe nga regjimi i Vladimir Putinit.
Jo rastësisht AfD-ja kërkon heqjen e sanksioneve të BE-së kundër Rusisë dhe deputetë të AfD-së vizitojnë Damaskun me ftesë të regjimit diktatorial të Bashar al-Asadit. Forcimi i AfD-së mund të ketë pasoja edhe për zgjerimin e BE-së. Në të vërtetë, disponimi për pranimin e shteteve të reja anëtare nga Ballkani ka rënë dukshëm. Presidenti i ri i Francës është kundër, Berlini e ka shpikur “Procesin e Berlinit” që është një lloj korridori i ri për t’i mbajtur vendet e Ballkanit me shpresën se do të anëtarësohen një ditë, por askush nuk e di se kur vjen ajo ditë.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1148>
Title:<https://www.koha.net/veshtrime/96367/ne-krye-te-nje-piramide-te-korrupsionit/>
Content:<
Kryeministri spanjoll Mariano Rajoy, i cili iku nga Samiti i Sofjes për shkak të Kosovës, në vendin e tij po përballet me akuza të rënda pas dënimit të disa bashkëpartiakëve të tij për korrupsion.
Më së paku keqardhje për rrëzimin eventual të Mariano Rajoyt nga pushteti do të kenë kosovarët. Në takimin e BE-së me vendet e Ballkanit, i cili së fundi u mbajt në Sofje, kryeministri spanjoll iku para kohe, duke demonstruar kështu rezistencën e vendit të tij kundër pavarësisë së Kosovës, e cila është realitet qe një dekadë. Nën presionin spanjoll në deklaratën e përbashkët të samitit shtetet e Ballkanit u quajtën partnere, jo vende dhe jo shtete - sërish për shkak të Kosovës. Por, Kosova mund të quhet me lloj-lloj emri a toponimi, megjithatë pavarësia e saj është vështirë të injorohet - dhe për këtë flet fakti se as Serbia nuk e bojkotoi Samitin e Sofjes. Politika spanjolle është tërësisht jorealiste, e dëmshme dhe destruktive ndaj përpjekjeve të Perëndimit për vendosjen e paqes në Ballkan dhe integrimin e këtij rajoni në Bashkimin Evropian.
Politologia Ruth Ferrero-Turrión nga Universiteti Complutense i Madridit i tha së fundi radios publike gjermane se ishte pafund e dëshpëruar me rolin e Spanjës në Ballkan. «Ky qëndrim i ngurtë i Spanjës nuk është fort i mençur. Pavarësia e Kosovës është si pasta e dhëmbëve – nuk mund të kthehet aty prej nga ka dalë. Ne jemi më pak fleksibël se Rusia apo Serbia. Madje edhe vetë Serbia mban lidhje diplomatike dhe ekonomike me Kosovën. Ndërsa diplomatët tanë nuk guxojnë as të përshëndesin një koleg nga Kosova nëse e takojnë rastësisht në kafe», thotë Ferrero-Turrión, një specialiste e Evropës Lindore dhe njohëse e problemeve të Ballkanit.
Qeveria e tanishme spanjolle thotë se do të mbajë qëndrim të hekurt ndaj Kosovës për shkak se shembulli i pavarësisë së Kosovës mund të nxisë lëvizje të tjera separatiste - për shembull në Katalonjë, siç është parë muajve të fundit. Profesoresha Ruth Ferrero-Turrión thotë se frika e konservatorëve nga ballkanizimi i Spanjës është e pabazë. «Ne në Spanjë nuk kemi as rrethana të ngjashme gjeografike, as politike. Spanja mund të ketë problemet e veta, por ajo është shtet juridik, një demokraci. Jugosllavia nuk ka qenë e tillë».
Pas përfundimit të Samitit të Sofjes kryeministri spanjoll Mariano Rajoy po ballafaqohet në Madrid me krizën më të madhe politike të qeverisjes së tij. Opozita ka dorëzuar një mocion votëbesimi pasi drejtësia spanjolle dënoi për korrupsion disa funksionarë të Partisë Popullore (PP) të Mariano Rajoyt. Mes të dënuarve është edhe arkëtari i partisë, Luis Bárcenas.
Ndonëse opozita spanjolle nuk është aq unike, ajo thekson se prioritet tani ka rrëzimi i Mariano Rajoyt. Para një jave u arrestua ish-ministri i Punës, Eduardo Zaplana (nga radhët e PP), për shkak të spastrimit të parave dhe korrupsionit. Kryetarja e rajonit të Madridit u detyrua të dorëhiqet para një muaji për shkak se bartte një titull të rrejshëm të magjistres dhe, siç u bë publike tani, para shtatë vjetësh ishte kapur duke vjedhur në një dyqan. Shembujt e tillë lënë për të kuptuar se Spanja ka një klasë politike mjaft të korruptuar.
Dallimi me vendet e Ballkanit është se Spanja ka sistem funksional të drejtësisë. Partia e Mariano Rajoyt është gjobitur me 245 mijë euro, ndërsa dënimet me burg të funksionarëve dhe biznesmenëve të lidhur me PP-në janë drakonike. Për shembull: arkëtari Luis Bárcenas është dënuar me 33 vjet burg, ndërsa sipërmarrësi Francisco Correa, i cili luante rolin e ndërmjetësit (sekserit) në tenderët publikë, është dënuar me 51 vjet burg.
Arkëtari Luis Bárcenas një pjesë të parave i kishte fshehur në Zvicër, e cila me gjithë ashpërsimin e ligjeve mbetet një qendër për fshehjen jo vetëm të parave të politikanëve spanjollë, por edhe të gjurmëve të shumë krimeve financiare në botë. Një pjesë e parave të vjedhura nga tenderët publikë spanjollë është zhdukur pa gjurmë dhe supozohet të ketë përfunduar në arka ilegale për financimin e partisë së kryeministrit Rajoy.
Afera e korrupsionit e funksionarëve të PP-së njihet me emrin «Gürtel». Kjo është fjalë gjermane dhe domethënë rrip (correa, në spanjisht). Me gjasë hetuesit e kanë përdorur këtë kod gjuhësor për të shmangur çdo dyshim se janë duke hetuar partinë në pushtet. Për Spanjën, largimi i Rajoyt mund të jetë një moment i hapjes së një kapitulli të ri politik - sidomos në gjetjen e një zgjidhjeje me lëvizjen indipendente në Barcelonë dhe pastrimin e sistemit politik të ndotur nga korrupsioni. Pikërisht për shkak të korrupsionit PP në zgjedhjet e 2015-s kishte humbur shumicën absolute.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1149>
Title:<https://www.koha.net/veshtrime/94979/dyert-e-mbyllura/>
Content:<
Samiti i Sofjes vulosi fatin e vendeve të Ballkanit së paku në periudhën afatmesme: zgjerim nuk ka. Por do të ishte tepër sipërfaqësore të akuzohen vetëm Brukseli, Berlini e Parisi për këtë situatë. Fajtorët kryesorë gjenden në Ballkan.
Ka 100 arsye për të kritikuar politikat e Bashkimit Evropian ndaj vendeve të Ballkanit. Në vitin 2003 BE-ja mbajti një Samit në Selanik. Aty u bënë premtime të mëdha: të gjitha vendet e rajonit kanë “perspektivë evropiane”, u tha me atë rast nën rrezet e diellit pranë detit në Porto Karras, te Gishti i Dytë në Halkidiki. Shpresat ishin të mëdha: deri në vitin 2014 të gjitha vendet e Ballkanit do të hynin në BE, ky ishte vizioni i disa diplomatëve. Që nga viti 2003 vetëm Kroacia ka hyrë në BE dhe po të pyeteshin sot disa vende të BE-së, as kjo republikë ish-jugosllave nuk do të ishte pjesë e BE-së. Çka i ka sjellë Kroacia BE-së në këto vite? Nacionalizëm të panevojshëm, revizionizëm historik dhe lavdërime të figurave të ustashëve pronazistë, të cilët kanë kryer krime të llahtarshme kundër hebrenjve, serbëve, majtistëve kroatë etj. Kjo është arsye që Kroacinë sot gati askush nuk e merr seriozisht brenda BE-së. Nëse presidentja e këtij vendi shkon në Argjentinë dhe falënderon këtë shtet për shkak se i ka strehuar disa kriminelë lufte nga radhët e ustashëve, atëherë në Berlinin me plot muze në kujtim të krimeve naziste neveria me politikanët e Zagrebit është e madhe.
Ç’të thuhet për vendet e tjera? Për Malin e Zi, për shembull. Një vend ku vriten, keqtrajtohen e plagosen gazetarët vetëm pse hulumtojnë mbi lidhjet e mafisë së cigareve me pushtetarët. Një vend ku një gjahtar nga Rozhaja, i cili alarmon autoritetet për kontrabandën me cigare mes Rozhajës dhe Pejës, kidnapohet nga “persona të panjohur”, mbahet disa ditë në rrethinën e Pejës, keqtrajtohet rëndë dhe pasi kthehet në Mal të Zi drejtësia super e pavarur e këtij vendi e gjobit me 14 mijë euro për shkak se ka akuzuar shërbimin sekret malazez se është i involvuar në kontrabandën me cigare.
Ç’të thuhet për Serbinë? Një vend që refuzon të merret me të kaluarën e vet kriminale, një vend që pandërprerë provokon fqinjët, një vend ku ministri i Jashtëm kërcënon me luftë Kroacinë dhe ministri i Mbrojtjes thotë se banesën ia ka blerë një teze në Kanada, të cilën nuk e njeh askush ende. Pushteti serb ende, edhe pas tragjedive të fundit ballkanike të shkaktuara nga Slobodan Milosheviqi, Vojislav Shesheli dhe shërbëtorët e tyre, nuk ka hequr dorë nga ambiciet për të ndryshuar kufijtë në Ballkan. Një vend që mbiçmon tej mase fuqinë e vet me legjenda për “popullin më të fuqishëm të Ballkanit”.
Për Kosovën nuk duhet humbur shumë fjalë. Është shkruar aq shumë, saqë opinioni kosovar nuk është i painformuar mbi ata që e qeverisin, sundojnë e plaçkitin. Kushdo që takon këto ditë ndonjë diplomat evropian apo personalitet të politikës dhe e pyet mbi Kosovën, pak a shumë merr këtë përgjigje: “Me këtë pushtet të kriminalizuar e të korruptuar Kosova nuk ka perspektivë evropiane”.
Maqedonia e ka hequr qafe gjysmëdiktaturën e Nikolla Gruevskit, por reformimi i vendit tek ka filluar. Mbi një dekadë Gruevski e ka mbajtur pushtetin duke fryrë nacionalizmin me çështjen e emrit. Realisht ai s’ka pasur asnjëherë interes të zgjidhë këtë çështje, përkundrazi: antikizimi i Maqedonisë ka qenë agjendë e tij politike. Dhe çmimin e kanë paguar qytetarët e Maqedonisë: ky vend që nga viti 2005 është kandidat për anëtarësim në BE, por negociatat nuk kanë filluar ende për shkak të bllokadës greke, por edhe kryeneçësisë së Shkupit për të gjetur një zgjidhje. Qeveria e Zoran Zaevit brenda një viti iu afrua zgjidhjes së konfliktit absurd me Greqinë. Tani që është propozuar emri “Republika Maqedonase e Ilindenit” ka zëra shqiptarë në Maqedoni që zemërohen, por deri më tani pala shqiptare as që ka shprehur ndonjë interes se si do të quhet Maqedonia. Zhurma pak metra para zgjidhjes së çështjes së emrit nuk ka efekt.
Në karvanin e vendeve që synojnë të hyjnë në BE dhe tani janë të dëshpëruara është edhe Shqipëria. Qe një çerekshekull të gjitha qeveritë e Tiranës kanë qenë të lidhura me grupe të krimit të organizuar – herë me kontrabandistë të njerëzve, herë me dilerë të drogës, herë me mbjellës hashashi. Para se të vinte në pushtet në vitin 2005 Sali Berisha e akuzonte Fatos Nanon se transporton drogë me helikopter. Vite më vonë Berisha do të gjejë fjalë lavdëruese për Nanon, madje e favorizonte për kryetar shteti. Nga gjenerata e politikanëve të rinj, si Edi Rama pritej më shumë. Mbase në Shqipëri s’qenka e mundur të mbahet pushteti pa bërë kompromise me politikanë të lidhur me nëntokën – direkt apo indirekt. Si nuk qe në gjendje Edi Rama që së paku në Ministrinë e Brendshme të gjejë një ministër të papërlyer? Tani, kur dy ministra, njëri pas tjetrit, përmenden në kontekst shumë negativ (njëri madje gjendet në arrest shtëpiak, jo se këtë e bëri drejtësia shqiptare me dëshirë, por tek pas presionit të madh sidomos nga Gjermania), Edi Rama si fajtor e ka shënjuar opozitën (e cila është një katastrofë e veçantë) dhe gazetarët (ata që guxojnë të bëjnë ndonjë pyetje paksa kritike). Fajtorët, Rama duhet t’i kërkojë në radhë të parë rrotull vetes.
Për Bosnjën (si për Kosovën) nuk duhet harxhuar shumë fjalë. Është një vend ku elitat politike sundojnë e pasurohen mjaft, duke përdorur e keqpërdorur nacionalizmin. Samiti i Sofjes vulosi fatin e vendeve të Ballkanit së paku në periudhën afatmesme: zgjerim nuk ka. Por do të ishte tepër sipërfaqësore të akuzohet vetëm Brukseli, Berlini e Parisi për këtë situatë. Fajtorët kryesorë gjenden në Ballkan.
Kanë kujtuar pushtetarët ballkanikë se pas vrasjes së rivalëve politikë, pas emërimit të dilerëve të drogës në poste ministrash, pas plaçkitjes masive të buxhetit që tri dekada (në Kosovë që dy dekada), pas manipulimit të tenderëve, pas shitjes kriminale të gati të gjitha resurseve publike, pas aleancave me agjentë të shërbimeve sekrete komuniste, pas krijimit të përbindëshave medialë dhe pas lloj-lloj krimesh të tjera – shkojnë në Sofje me duar në xhepa dhe presin që kancelarja e Gjermanisë dhe kryetari i Francës ju thonë: “Willkommen” dhe “Bienvenue”. Përgjigjja në Sofje ishte brutale: dyert mbesin të mbyllura! Fajtorët duhet të kërkohen në radhë të parë në rajon. Mësimi nga Samiti i Sofjes është ky: me këto klasë politike Ballkani nuk evropianizohet. Lufta e fundit në Ballkan ka përfunduar në vitin 2001. Që nga atëherë BE-ja ka bërë shumë premtime boshe ndaj vendeve të rajonit, por çfarë kanë bërë vendet e rajonit për të ecur drejt BE-së? Pak. Ose aspak. Ju ka konvenuar të shtiren si proevropianë dhe sapo të largohen kujdestarët nga Brukseli t’i kthehen zanatit të vjetër: vjedhjes!
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1150>
Title:<https://www.koha.net/veshtrime/93575/te-zemeruar-me-te-zemeruarin-e-madh/>
Content:<
Raportet mes Amerikës dhe BE-së nuk kanë qenë ngaherë më të këqija se tani. Një rast për t&#39;u gëzuar Rusia dhe Kina.
Javën që shkoi revista "Der Spiegel" për të disatën herë e ka vendosur në ballinë Donald Trumpin - të punuar nga artisti Edel Rodriguez. Në të kaluarën Trump është portretuar si president që ia heq qafën Statujës së Lirisë. Ky ka qenë një krahasim bukur brutal me terroristët e Shtetit Islamik. Në një ballinë tjetër është një valë e madhe që përpin gjithçka, institucione dhe establishment politik të Washingtonit. Një ballinë e ka prezantuar Trumpin me maskën e Ku-Klux-Klanit, në një tjetër Trump shihet duke lozur me një lodër bashkë me diktatorin koreanoverior, Kim Xhong-un - të dy janë të veshur vetëm me pampersa. Kësaj radhe Edel Rodriguez në ballinë të "Der Spiegel" ka vendosur një dorë me një gisht të mesëm të ngritur. Në majë të gishtit të mesëm është koka e Trumpit. Mesazhi është i qartë: Trump ia tregon gishtin e mesëm Evropës, aleatëve perëndimorë, duke u tërhequr nga marrëveshja për programin bërthamor të Iranit.
Në komentin e redaksisë së "Der Spiegel" që në hyrje thuhet: "Lavdia e Donald Trumpit bazohet në historinë amerikane të heronjve. Trumpi tregon se gratë si Carla Bruni iu kanë vardisur atij, gjë që gratë si Carla Bruni fuqishëm e përgënjeshtrojnë. Trump njofton se ka pasuri të pafundme, por e vërteta është se Trump aq shumë e kishte dëmtuar veten me kazinot e tij, saqë ai më 1999 kishte 295 milionë dollarë borxhe neto; bankat dhe babai e shpëtuan. Historia më e madhe e heroizimit ka të bëjë me shkathtësinë e Trumpit për të negociuar, por edhe ky rrëfim është pallavër, sepse Trumpi kurrë nuk e ka zotëruar artin e marrëveshjes. Ai biznesmen ka paguar shumë para për patundshmëri të pavlera dhe si politikan nuk ka durim. Ai s&#39;dëshiron të dijë gjë. Ai nuk është i përgatitur, s&#39;merr vesh as nga strategjia (afatgjatë), as nga taktika (feksible). Trump vetëm mund të shkatërrojë, dhe vetëm këtë e bën».
Nuk ka diçka të diskutueshme në këtë koment, së paku deri këtu. Por në vijim "Der Spiegel" bën thirrje për rezistencë të Evropës kundër Amerikës. Kjo është një kërkesë e ashpër, e pazakonshme për një medium të rëndësishëm evropian, por prapë nuk është skandal. Në një vend demokratik si Gjermania shtypi është i lirë. Megjithatë, një fotografi me të cilën "Der Spiegel" e ilustron komentin, është skandaloze. Aty shihen dy flamuj amerikanë duke u djegur. Javën që shkoi disa parlamentarë iranianë dogjën flamuj amerikanë në Parlament si shenjë proteste kundër vendimit të Trumpit për t&#39;u tërhequr nga marrëveshja bërthamore me Iranin. Duke përdorur këtë simbolikë, "Der Spiegel" ka shkaktuar reagime të ashpra dhe debate mes gazetarëve gjermanë në Twitter.
Ashpërsimi i gjuhës publicistike kundër Amerikës në Evropën Perëndimore dhe ilustrimet gjithnjë e më drastike tregojnë për thellimin e hendekut mes SHBA-së dhe Evropës. Diçka e tillë nuk ka ndodhur që nga përfundimi i Luftës së Dytë Botërore, kur SHBA-ja i priu çlirimit të Evropës dhe ndikoi që në Evropën Perëndimore të fitojë demokracia. Ky model triumfoi edhe në Evropën Lindore pas rënies së Murit të Berlinit. Me hyrjen e Trumpit në Shtëpinë e Bardhë shumë gjëra kanë ndryshuar në kuptimin negativ. Nganjëherë gjuha publicistike që përdoret kundër Qeverisë së SHBA-së nuk dallon shumë nga gjuha që përdoret kundër regjimeve autoritare në Rusi dhe Kinë. Megjithatë, duket se jo pak gazetarë perëndimorë refuzojnë të vërejnë një dallim: Trump është zgjedhur në një proces - në fund të fundit - demokratik, ndërsa një luks të tillë nuk e kanë as rusët, as kinezët, të cilët tani kanë një rast të gëzohen për ngatërresat mes evropianëve dhe amerikanëve.
Kulmi i ngatërresave tani për tani është prishja e marrëveshjes bërthamore me Iranin. Deri më tani Teherani nuk e ka shkelur marrëveshjen, e cila garantonte kontrolle të rrepta ndërkombëtare dhe pamundësonte që ky vend të ketë bombë atomike së paku deri në vitin 2025. Pastaj marrëveshja do të negociohej sërish. Trump, i padurueshëm, i zemëruar përherë, ka marrë çekanin në dorë dhe ka shkatërruar gjithçka. Frika e evropianëve është e arsyeshme. Çdo përshkallëzim në Lindjen e Afërt, çdo luftë e re, çdo valë refugjatësh ka pasoja të drejtpërdrejta për Evropën. Kjo është parë edhe në vitin 2015 kur rreth 1 milion refugjatë, shumica sirianë, erdhën në Gjermani.
Trump deri më tani ka dhënë disa shembuj se nuk çan kokën për shqetësimet e të tjerëve, qofshin ata madje edhe partnerë të ngushtë. Para së të prishë marrëveshjen me Iranin, ai është tërhequr nga marrëveshja e Parisit për klimën. Këtë e ka bërë duke thënë se po mbronte vendet e punës në industrinë e çelikut dhe mihjes së qymyrit në SHBA, por e vërteta është se në SHBA më shumë vende të punës gjenerojnë teknologjitë e reja dhe të padëmshme për klimën. Trump ka provokuar një konflikt tregtar me evropianët, ndonëse rreziku më i madh për ekonominë amerikane vjen nga Kina. Një diplomat amerikan, i cili dikur ka ndërmjetësuar në konfliktin e Kosovës, shkroi me ton dramatik: "Britania e Madhe braktisi Evropën, Amerika po braktis botën". Sigurisht situata nuk është aq dramatike, por kurrsesi e tillë për të mos u shqetësuar edhe të tjerët që nuk i përkasin direkt strukturave euroatlantike.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1151>
Title:<https://www.koha.net/veshtrime/92218/shkruaj-sepse-pertoj-te-rrihem/>
Content:<
“Zgjidhja” e problemeve me dhunë, kërcënime, shantazh, intriga e kurthe brutale është specialitet i klikave të korruptuara financiarisht dhe moralisht. Kosova dhe vende të tjera të Ballkanit janë shembuj negativë për zgjidhjen e problemeve. Andaj “të publikosh është çlirim, njëjtë si kur ia jep një shpullë dikujt”, shkruante filozofi Emil Cioran. S’ka fjali më aktuale se kjo për të përshkruar realitetin ballkanik dhe sidomos atë shqiptar.
Emil Cioran, filozof rumun, i cili jetoi në Paris nga viti 1937, krejt motivimin e tij për të shkruar e reduktoi në një formulë të thjeshtë. Ai tha: “Shkruaj, sepse përtoj të rrihem”. Në çdo shoqëri ka më shumë njerëz që duan të rrihen, të zihen, të kacafyten se sa të tillë që duan të shkruajnë. “Zgjidhja” e problemeve me dhunë, kërcënime, shantazh, intriga e kurthe brutale është specialitet i klikave të korruptuara financiarisht dhe moralisht.
Kosova dhe vende të tjera të Ballkanit janë shembuj negativë për zgjidhjen e problemeve. “Të publikosh është çlirim, njëjtë si kur ia jep një shpullë dikujt”, vazhdonte Emil Cioran. Edhe këtu ai ka të drejtë. Më mirë një shpullë publicistike se një fizike. Shpulla publicistike është një përpjekje për t’iu dhënë zë atyre që nuk kanë zë, atyre të cilëve zërin ua mbulon zhurma e pushtetit dhe aferat korruptuese. Siç shkruante Michel Tournier, shkrimtar francez, detyrë e artistit, intelektualit, publicistit, është të hedhë në ajër rendin e rrejshëm që e propagandojnë politikanët.
Në Prishtinë në çdo konferencë të organizatave joqeveritare, ku zakonisht fjalën e marrin edhe liderët politikë të vendit, përmendet fraza për Kosovën si storie suksesi. Po, sukses është që nuk ka luftë, sukses është që mbretëron paqe, sukses është shpallja e pavarësisë. Por, a është sukses falimentimi i ndërmarrjeve publike? A është sukses privatizimi mafioz i ndërmarrjeve publike? A mund të quhen sukses privatizimet që përfundojnë në arbitrazh dhe aty Kosova paguan miliona euro? Storje suksesi? Aspak.
Andaj janë aq të nevojshme shpullat publicistike për të denoncuar të keqen, për të evituar fundosjen e një shoqërie, për të nxitur brenda saj talentin për të dyshuar në premtimet e politikanëve, për të parë rrenat mes rreshtave. Andaj, sipas Thomas Mann, “të shkruash është të pastrosh zemrën”. Pastrimi i zemrës domethënë të demaskosh gënjeshtarët politikë që premtonin 200 mijë vende pune, që premtonin laptopë për arsimtarë, që ndërtonin shkolla, të cilat brenda pak vjetësh duken si mesjetare për shkak të cilësisë së dobët të materialit ndërtimor dhe punës shkel e shko, që premtonin heqje të vizave për vendet e Schengenit, rroga mesatare rreth 1000 euro, që premtonin se nëpër Drinin e Bardhë do të rrjedhë qumësht, ndërsa Ibrit teposhtë mjaltë, ndërsa nga Ujëvara e Mirushës mileti do të shohë e shijojë vetëm currila të pijeve energjike.
Shpulla publicistike është një akt proteste kundër kësaj katrahure të pashembullt sundimi. Kundër kësaj mendësie leniniste të të kuptuarit të pushtetit. Para se të merrte trenin dhe të shkonte në Rusi për të përmbytur me dhunë një rend shoqëror dhe për të filluar revolucionin, Lenini në ekzilin zviceran tha: “Natyrisht menjëherë do t’i varim 800 pronarë tokash”. Pas fillimit të revolucionit ai dërgonte telegrame, të cilat u mbajtën gjatë të fshehura dhe tek pas shpërbërjes së Bashkimit Sovjetik u bënë publike. “Pushkatoni! Pushkatoni!Pushkatoni! Sa më shumë, aq më mirë! Fare mos lëshoni pe!”. Kështu shkruante Lenini – dhe a e vëreni këtu ndonjë dallim me sjelljet e një krahu të luftës pas hyrjes së NATO-s në Kosovë më 1999? Jo, së paku jo sa u përket metodave, sepse në thelb Lenini ishte teoricien, ndërsa këta tanët trutharë të etur për pasurim vulgar. Këta lirinë e shohin si të drejtë për të shtuar ndikimin dhe zgjeruar kontrollin mbi pasuritë e Kosovës. Këta vetëkufizimin nuk e njohin. Qe shembulli më i ri: një ekspert punon në qeveri, përgatit terrenin për ndërtimin e një termocentrali nga një kompani amerikane, pastaj kur kjo kompani fiton tenderin, eksperti, ose thënë më mirë sekseri punësohet – natyrisht në kompaninë amerikane. Ose shikojeni se si Ministria e Infrastrukturës ia siguron monopolin një kompanie për homologimin e veturave. Kuptohet, kjo nuk bëhet pa interes: drejtori (“direktori”!) i Departamentit të automjeteve ka marrë pagë nga firma e favorizuar. Konflikt interesi? Në Kosovë jo.
Për fat të keq, është në natyrën e njeriut të jetë mizor, vija mes të keqes dhe të mirës përshkon zemrën e tij. Andaj shtetet e vërteta krijojnë mekanizma për ndëshkimin e së keqes për t’i dhënë shans të mirës. Në mesin tonë bëhet e kundërta: e mira shtypet, e keqja triumfon. Por, qysh thotë Jorge Amado, «nuk jam pesimist. Sepse kur s’ke më shpresë, kur nuk beson më se mund të ketë përparime, se lufta mund të fitohet, atëherë je i vdekur, atëherë shoqëria është e vdekur”.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1152>
Title:<https://www.koha.net/veshtrime/89555/kryeministri-imagjinar-i-pergjigjet-televizionit-serb-unhappy-tv/>
Content:<
Disa përgjigje që një kryeministër i Kosovës do të mundë t’ia jepte një gazetari të Beogradit dhe opinionit serb.
Një ndër shakatë cinike serbe kundër Kosovës është edhe kjo: “Në çdo vend droga të bën të varur, vetëm në Kosovë të pavarur”. Sipas këtij rrëfimi, pothuaj të gjithë shqiptarët merren me drogë dhe me kapitalin e fituar nga ky biznes ilegal, kanë arritur të blejnë establishmentin politik në Washington, në Bruksel, në Londër, në Berlin, në Paris. Pasi e kanë blerë establishmentin perëndimor, ata kanë arritur të fitojnë mbështetjen e “qendrave të fuqishme” për të bombarduar “Serbinë e pafajshme” dhe për të shpallur pavarësinë e Kosovës. Me këtë klishe lozi edhe një gazetar serb, i cili para disa ditësh intervistoi kryeministrin real të Kosovës. Në bazë të reagimit dukej se kryeministri real nuk e kuptoi fare shakanë cinike të gazetarit serb.
Një kryeministër imagjinar i Kosovës kështu do të sfidonte një gazetar serb: “Serbia është njëra nga qendrat e kontrabandës me drogë në Evropë. Sipas Qendrës Evropiane për Monitorim të Varësisë nga Droga (EMCDDA), kriminelët serbë janë ndër dilerët më të mëdhenj të kokainës në kontinent, me lidhje të fuqishme dhe me baza në Amerikën Latine. Aktiviteti i kontrabandistëve serbë të drogës në Amerikën Latine e ka alarmuar edhe Agjencinë Amerikane të Antidrogës (DEA). Territori i Serbisë përdoret për transit të drogës nga Turqia drejt Evropës Perëndimore”.
Pas këtyre fakteve, gazetari serb me siguri do të acarohej dhe do të mundë ta akuzonte parinë politike të Prishtinës për kontakte me krimin e organizuar. Kryeministri imagjinar i Kosovës do të mundë të përgjigjej kështu: “Në vitin 2015 gazetarët hulumtues serbë publikuan xhirime, ku shihet ministri i Jashtëm, Ivica Daçiq, duke u takuar me mafiozin e dënuar dhe në arrati Rodolub Radulloviq. Në xhirime Daçiq dhe Radulloviq shihen duke qeshur dhe duke tymosur puro. Në fund Daçiq braktis takimin me një zarf të bardhë. Xhirime të tjera tregojnë nëntë takime të bashkëpunëtorëve të Daçiqit me Radulloviqin, mes tyre janë edhe oficerë të lartë policie dhe shefi i kabinetit të Daçiqit”.
Kryeministri imagjinar i Kosovës do të mundë të tallej pastaj gjerë e gjatë me politikat e punësimit në Ministrinë e Jashtme serbe. Siç kanë shkruar shumë media të Beogradit, Daçiq dhe ministra të tjerë serbë preferojnë “diplomacinë lakuriqe” – domethënë: punësimin e shumë vajzave të pakualifikuara, por të hijshme.
Kryeministri imagjinar i Kosovës do të mundë të shpjegonte gjatë intervistës se Serbia nuk mund t’i japë askujt leksione për gjoja qeverisje me duar të pastra. Në vitin 2003 në Beograd mafia gjysmështetërore vrau kryeministrin e vendit, Zoran Gjingjiq. Dorasit janë dënuar, por përse nuk janë zbuluar kurrë urdhërdhënësit? Kryeministri imagjinar i Kosovës do të mundë të pyeste gazetarin serb nëse është krenar që president i shtetit të tij është një person që është kërcënuar se për një serb të vrarë do të vriten 100 myslimanë të Bosnjës. Dhe pastaj në Srebrenicë janë vrarë mbi 7000. Kryeministri imagjinar i Kosovës do të mundë të pyeste se përse nuk ka një pllakë përkujtimore në bazën e policisë serbe në Batajnicë, ku forcat policoro-ushtarake serbe u përpoqën t’i fshehin gati 1000 kufoma të civilëve shqiptarë të vrarë gjatë luftës së Kosovës? Kryeministri imagjinar i Kosovës do të mundë të pyeste gazetarin provokator serb se ku është kamioni që u gjet në Danub më 2001 i mbushur me kufoma të shqiptarëve?
Kryeministri imagjinar i Kosovës për ta nokautuar gazetarin serb dhe për ta “dridhur” opinionin e Serbisë do të mundë të citonte historianin britanik Christopher Clark, i cili kështu e shpjegon vrasjen e Mbretit serb më 1903: “Pak para orës dy të mëngjesit të datës 11 qershor 1903, 28 oficerë të ushtrisë serbe iu afruan hyrjes kryesore të Pallatit Mbretëror në Beograd. Pas shkëmbimit të zjarrit rojet u arrestuan dhe u çarmatosën para ndërtesës. (…) Kur komplotistët konstatuan se dhomat mbretërore ishin të bllokuara nga një derë e rëndë druri, ata e shpërthyen derën me një kuti dinamit. (…) Kur ata mbërritën te dhomat e fjetjes, Mbreti Aleksandar dhe Mbretëresha Draga nuk gjendeshin më aty. Por romani francez, të cilin po e lexonte Mbretëresha, ishte i hapur dhe me faqe të kthyera mbrapsht. Dikush i preku çarçafët dhe vërejti se shtrati ende ishte i ngrohtë – me gjasë çifti e kishte braktisur atë pak më parë. (…) Sipas një versioni Mbreti u shfaq duke u dridhur nga frika, me syze mbi hundë dhe i veshur sa për të thënë me një këmishë të kuqe, ndërsa në krahët e tij e mbante Mbretëreshën. Çifti u vra me një breshëri plumbash nga afërsia. (Adjutanti i parë i Mbretit Lazar) Petroviqi, i cili në një përpjekje të pashpresë nxori një revolver të fshehur për të mbrojtur padronin e tij (së paku kjo është thënë më vonë) u vra po ashtu. Pastaj nisi një orgji e pakuptimtë e dhunës. Sipas deklaratës së mëvonshme të berberit të traumatizuar italian të Mbretit, i cili ishte urdhëruar t’i marrë trupat dhe t’i bëjë gati për varrim, kufomat ishin prerë me shpata, ishin çarë me bajonetë, pjesërisht ishin rrjepur dhe grirë me sëpatë, dhe ishin sakatuar aq shumë, saqë s’njiheshin më. Kufoma e Mbretëreshës u tërhoq zvarrë te parmakët e dritares së dhomës së fjetjes dhe pothuaj lakuriq, dhe e mbuluar plotësisht me gjak u hodh në kopsht. Kur vrasësit u përpoqën të bënin të njëjtën gjë me Aleksandrin, supozohet se për një çast dora e Mbretit u kyç në parmak. Një oficer ia preu pastaj grushtin me shpatë. Gishtat dhe trupi i monarkut ranë në tokë. Kur atentatorët u mblodhën në kopsht për të pirë nga një cigare dhe për të inspektuar aktin e tyre shkatërrues, filloi të binte shi”.
Kryeministri imagjinar i Kosovës kështu do të arsyetonte postin e tij. Kryeministri real me tentim-intervistën e tij nuk e kaloi as pragun minimal të pritshmërisë.
© KOHA. Të gjitha të drejtat janë të rezervuara.

Komentet


Agimi Viti26/04/2018 14:47
Kryeministri taksiratli i Kosoves me shume eshte i kompleksuar me identitetin fetar te shqiptareve,qe askush ne bote pos tij dhe disa pseudointektualeve nuk e shen si mangesi,sesa qe eshte i kualifikuar siq duhet tejete por nuke shte per fat te keq,te mbroje lauzen e shtetit te Kosoves para miqve dhe atyre qe luftojne per zhberjen e sntetit te tij,pse nuk mundet te mbroje kete kauze,sepse nuk eshte kryeminister i zgjedhur nga populli i tij,por eshte kryeminister taksiratli 



Shto koment





Posto
</form>


>
Index:<1153>
Title:<https://www.koha.net/veshtrime/88033/rokeri-i-fundit-i-politikes-gjermane/>
Content:<
Në 70-vjetorin e lindjes së Joschka Fischerit, politikanit dhe militantit zemërmadh gjerman.
Meqë të parët e Joschka Fischerit janë me origjinë nga Hungaria, emri i tij ka ndryshuar, së paku në përdorimin publik: nga Joseph është bërë Joschka. Kështu e quajnë mediat gjermane, kështu e njohin në politikë dhe në fusha të tjera publike, kështu e kanë njohur edhe në arenën ndërkombëtare kur ishte ministër i Jashtëm i Republikës Federale të Gjermanisë. Nga ajo kohë e njohin edhe shumica e shqiptarëve të Kosovës. Një pjesë e madhe e opinionit publik gjerman ka qenë kundër ndërhyrjes së NATO-s në konfliktin e Kosovës. Edhe brenda Partisë së Gjelbër të Joschka Fischerit kishte një opozitë të madhe kundër intervenimit.
Me talentin e tij retorik, me argumentet e fuqishme dhe me qëndrimin e qartë politik kundër Slobodan Milosheviqit dhe regjimit të tij, Joschka Fischer arriti ta bindë pjesën më të madhe të partisë se pjesëmarrja e Gjermanisë në ndërhyrjen e NATO-s kundër Serbisë ishte veprim i duhur për të parandaluar një gjenocid të ri, pas atij të Srebrenicës. Ndërhyrja kundër Serbisë ishte lufta e parë e Gjermanisë pas vitit 1945. Disa në Gjermani ende e quajnë “luftë të majtë”.
Në kongresin e Partisë së Gjelbër të mbajtur në maj të 1999-s, në shënjestër të kundërshtarëve të ndërhyrjes së NATO-s ishte Joschka Fischeri. E quanin “nxitës lufte” dhe një militant gjoja pacifist e goditi në vesh me një konservë me ngjyrë të kuqe. Ngjyra pastaj rrodhi mbi sakon e Fischerit. Me këtë pamje ai doli në foltore dhe mbajti njërin prej fjalimeve të tij më të fuqishme. Një i gjelbër majtist dhe një kohë të gjatë antiintervencionist mbrojti me këmbëngulje luftën – një luftë për të drejtat e njeriut. Menjëherë pasi mori fjalimin kundërshtarët e tij filluan ta ofendonin si “nxitës lufte” dhe Fischer u kundërpërgjigj: “Mezi prita të më quani nxitës lufte. Para jush po flet një nxitës lufte dhe së shpejti ju do ta propozoni zotin Milosheviq për Çmimin Nobel të Paqes”. Fjalimi i Fischerit zgjat pak më shumë se 20 minuta dhe përmban shumë fjali të fuqishme. Njëra ndër to është kjo: “Auschwitzi është i pakrahasueshëm. Por unë qëndroj mbi dy parime, kurrë më luftë, kurrë më Auschwitz, kurrë më gjenocid, kurrë më fashizëm”. Në këtë fjalim Joschka F. është në element – si martir i partisë dhe si politikan për një botë më të drejtë. Ai flet për varret e ftohta të viktimave të Srebrenicës, ai flet për planin serbomadh për pushtimin e territoreve në Kroaci dhe Bosnjë, ai flet për 18 armëpushimet e shkelura nga Milosheviqi dhe mbështetësit e tij.
Jeta e Joschka Fischerit mund të ndahet në tri faza. Faza e parë ishte revolucionare. Fischer u përkiste grupeve të së majtës ekstreme, të cilat nuk përdornin vetëm argumentet për të luftuar kundërshtarët politikë. Në vitet ‘60 dhe ‘70 Fischer ishte një anarkist i Frankfurtit, me shkollë të ndërprerë, punonte taksist në metropolin e kapitalizmit gjerman dhe si pjesë e grupit “Lufta revolucionare” ëndërronte të fundoste kapitalizmin. Më 1969 Fischer mori pjesë në një konferencë të Organizatës për Çlirimin e Palestinës në Algjer.
Faza e dytë: Fischer si ministër shpejt krijoi një raport miqësie me Madeleine Albright, gruan e parë në postin e ministrit të Jashtëm të SHBA-së. Albright ishte e fascinuar me karrierën e një autodidakti gjerman që me mendjemprehtësi analizonte politikën botërore. Nga hedhësi i gurëve në rrugët e Frankfurtit, Joschka F. u shndërrua edhe në gjeostrateg. Si ministër ai gjeti edhe rolin e tij të ri ndaj shëndetit: nga një burrë i majmë u shndërrua në vrapues maratone.
Faza e tretë: për dallim nga shumë politikanë që s’mund të heqin dorë nga politika edhe kur koha e tyre ka skaduar qëmoti, Fischer pas humbjes së zgjedhjeve më 2005 dhe zgjedhjes së Angela Merkelit në postin e kancelares, u tërhoq nga Bundestagu, Parlamenti gjerman. Tani, në fazën e tretë të jetës së tij, Joschka F. u shndërrua në bonvivant, në qejfli të jetës, në njeri që flet me pozën e docentit, që analizon linjat e gjata të politikës botërore, që shkruan libra dhe mban referate (për honorarë të lartë), që drejton një firmë për konsulenca. Për dallim nga Helmut Kohl, i cili nuk e kuptoi se nga mesi i viteve ‘90 kishte ardhur momenti të largohej nga politika aktive, Fischer u largua dhe nuk u përpoq të luante rolin e këshilltarit arrogant që flet në stilin “kur kam qenë unë në politikë, kemi vepruar kështu, ashtu...”. Si ministër, Fischer kishte hequr disa kilogramë me disiplinë të hekurt, tani si bonvivant i pëlqen të pijë verëra të mira, sepse jeta është e shkurtër për të pirë këllirë nga rrushi i shtrydhur.
Çfarë ka arritur Fischer në politikë me Partinë e tij të Gjelbër? Kur partitë e tjera e quanin mbrojtjen e ambientit një përrallë, të Gjelbrit e vendosën këtë temë në listën e prioriteteve shoqërore. Sot të gjitha partitë flasin për mbrojtje të ambientit. Kur parlamentarë të partive të tjera talleshin me kërkesat për barazi gjinore, të Gjelbrit thanë: partinë tonë e udhëheqin përherë një burrë dhe një grua, dhe pse jo edhe dy gra. Të Gjelbrit kanë ndikuar që shoqëria gjermane të bëhet më tolerante, më e hapur, rrjedhimisht kjo ka reflektuar edhe në politikë. Javën që shkoi, më 12 prill, Joschka Fischer, rokeri i fundit i politikës gjermane, mbushi 70 vjet. Përveç verës, ky njeri ka dhe një dobësi. “Ai vazhdimisht ka adhuruar gruan e tjetrit (gjë që, mes të tjerash, deri më tani ka rezultuar me pesë martesa)”, shkruan “Süddeutsche Zeitung” në një portret.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1154>
Title:<https://www.koha.net/veshtrime/95401/nen-reflektoret-turistike/>
Content:<
Kosova, tashmë kur po përjeton fatin të shkruhet bukur për të, patjetër që do të nxisë turistë aventurierë, si diçka e pazbuluar dhe ekzotike. Ideja është që ata të mos vijnë vetëm një herë vetë, dhe kurrë të mos kthehen më dhe të mos e rekomandojnë atë për miqtë e tyre.
NJË NDËR GJËRAT më të bukura që po i ndodhin Kosovës kohëve të fundit janë shkrimet e gazetave, revistave dhe portaleve prestigjioze ndërkombëtare me rekomandime për vizita.
Vetëm rishtas Kosova është lavdëruar në shkrimet e “Lonely Planet”, botuesit më të madh në botë të guidave turistike, pastaj “National Geographic”, revistës më të rëndësishme të natyrës dhe historisë, të përditshmet me ndikim “The Financial Times” e “The Guardian” dhe shumë të tjera.
Ndonëse këto publikime kanë shumë artikuj që flasin për turizmin dhe bukuritë e vendeve të ndryshme në përgjithësi, është shumë e rëndësishme që edhe një vend i vogël si Kosova ka filluar të rekomandohet për vizita prej tyre.
Kalaja dhe arkitektura otomane e Prizrenit, vera e Rahovecit, skijimi ekstrem në majën e Gjeravicës, festivali “AniBar” i Pejës, Shpella e Gadimes, “DokuFest”, “Zip Line” në Grykë të Rugovës, që të gjitha kur përshkruhen me fjali të qëndisura bukur na bëjnë të ndihemi të çmuar.
Por sa jemi ne vetë të gatshëm si qytetarë dhe institucione t’i përgjigjemi denjësisht këtij kthimi të reflektorëve drejt nesh?
GAZETARI VIRTYT GACAFERI, i cili me vetiniciativë ka themeluar tour operatorin “Balkan Natural Adventure”, tregon se përmendja e kompanisë së tij në vetëm një artikull perëndimor ia ka rritur klientët për rreth 30 për qind. Por i pyetur nëse do të mundë të nxirrte një problem si më të ndjeshmin që shkon kundër turizmit, ai pa hezitim thotë: “Bërlloku”.
Natyrisht, ka shumë të drejtë. Kosova ka një ndër viset më të bukura malore të rajonit, por moskujdesi i qytetarëve bën që shpesh ato të shëmtohen nga hedhja e bërllokut vend e pa vend.
Por gjithsesi se nuk ndalet gjithçka vetëm të hedhja e mbeturinave në natyrë. Fundi i fundit, ky problem do të mundë të sanohej lehtë me vetëdijesim më të madh të popullatës dhe me ashpërsim të kontrolleve dhe gjobave.
Një problem i madh që po e shëmton Kosovën është infrastruktura.
Mjafton të shkohet vetëm një ditë në Bogë të Rugovës ose në Prevallë të Sharrit dhe të tmerroheni nga ndërtimet e vilave pa asnjë kriter, nga sasia e betonit dhe dëmtimi i natyrës.
Përshtypje të mirë nuk të lë as rruga që çon deri te këto katunde malore, me gropa si të bombarduara nga artileria e rëndë.
Nëse kthehemi te qytetet e përmendura më së shpeshti në shkrimet e gazetave të huaja, si Prizreni dhe Peja, gjithashtu duhet vënë alarmin. Rrënimi i objekteve të vjetra, ngritja e ndërtesave të larta, shpesh me nga dy-tri kate mbi lejet e dhëna nga komuna, janë duke i denigruar me shpejtësi këto qytete dhe s’ka shenja se do të ndalet.
Çka pastaj me mihjen e shtretërve të lumenjve, ose hapjen e gurthyesve në çdo cep?
Ose me betonizimin e kryeqytetit?
E PARA që do të duhej të ndodhte me shpejtësi është vetëdijesimi shoqëror se Kosova është e jona, e secilit, dhe se duhet ta trajtojmë njëjtë me shtëpinë ku jetojmë. Edhe ata që hedhin bërllok gjithandej janë prej nesh, edhe ata që bëjnë ndërtime pa leje, e edhe ata që lejojnë ndërtimet pa leje, edhe ata që presin drunjtë për të shtruar beton, edhe ata që nxjerrin zall pa kriter nga lumenjtë janë ndonjëri prej nesh. S’mund t’ia lëmë gjithmonë tjetrit fajin. Sikur secili ta niste ndryshimin nga vetja dhe jo ta priste nga tjetri, ndryshimi do të ndodhte shpejt.
Një ndër veçoritë që e përmendin të huajt për ne është edhe mikpritja. Mirëpo, mikpritja duhet të përcillet edhe me kushte. Kushte të cilat së pari duhet t’i bëjmë për vete dhe të njëjtat t’ua ofrojmë edhe vizitorëve.
Kosova, tashmë kur po përjeton fatin të shkruhet bukur për të, patjetër që do të nxisë turistë aventurierë, si diçka e pazbuluar dhe ekzotike. Ideja është që ata të mos vijnë vetëm një herë vetë, dhe kurrë të mos kthehen më dhe të mos e rekomandojnë atë për miqtë e tyre.
Lëvdatat po na vijnë.
Tash duhet të punojmë shumë që edhe t’i meritojmë!
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1155>
Title:<https://www.koha.net/veshtrime/92628/a-je-lodhe/>
Content:<
Si u bë që shteti me papunësinë më të madhe në Evropë përshëndetjen kryesore ta ketë: “Mos u lodh!”?
PRANOJENI QË, së paku, jemi simpatikë! Përshëndetjen më të shpeshtë me ta takuar dikë e kemi: “A je lodhë?”. Kur të ndahemi: “Mos u lodh!”.
Këndej, kur t’i shikosh statistikat, del se jemi vendi me nivelin më të lartë të papunësisë në Evropë. E ndoshta edhe vendi me nivelin e atyre që, edhe nëse ka punë, nuk duan të punësohen.
Pra, shumë më pak jemi të lidhur me punën si koncept sesa të gjitha shtetet e tjera të Evropës.
Por me rëndësi të mos jemi të lodhur dhe të mos lodhemi as në të ardhmen e afërt, sigurisht, si ilaç për jetë pa brenga!
Se, disi, të tjerët do të mendojnë për ne.
Si për shembull, ndonjë familjar… Ndonjëri prej atyre që p ë r p u n ë, ka zgjedhur ta lëshojë vendin. Kurse ky që ka mbetur në vend, nuk dëshiron të punojë “për 300 euro”, ngase aq i merr nga vëllai prej Gjermanie, i cili i punon 2-3 punë për t’ia dërguar ato 300 euro këtij në Kosovë që refuzon të punojë.
“A jeni lodhë ju, diaspora?!”
E KUR JEMI te puna, po i bie se në Kosovë nuk paska shumë vende pune. Kjo do të thotë se shumë njerëz nuk punojnë. Mirëpo, edhe këta që punojnë, duan që të pushojnë sa më tepër. Për këtë arsye edhe pse shteti me numrin më të madh të të papunëve, kemi mbase më së shumti ditë pushimi për shkak të festave dhe ditëve të tjera të rëndësishme.
A ka të bëjë kjo me njëfarëlloj solidarizimi me ata që nuk punojnë?!
Hajgare!
Ja disa nga ato festa, me ditë jopune, që kanë kundërthënie të mëdha:
Festë dhe ditë pushimi është Dita e Pavarësisë, në kohën kur vetëm 115 shtete e kanë pranuar zyrtarisht pavarësinë.
Festë dhe ditë pushimi është Dita e Kushtetutës, kur ajo ende nuk po mund të zbatohet në veri të vendit të populluar me shumicë serbe, por pa hezitim shkelet edhe nga institucionet e vendit.
Festë dhe ditë pushimi, pra, është edhe 1 Maji, e Kosova është vendi me papunësinë më të madhe në Evropë, me rreth 30 për qind!
Festë dhe ditë pushimi është Dita e Evropës, e Kosova është vendi më së largu nga aderimi në Bashkimin Evropian dhe proceset e tjera të lidhura me të.
Çka të thuhet më tepër?! Duket se edhe këtu vlen ajo fjala e vjetër: më së shumti çmohet ajo të cilën nuk e ke.
Ose: çmohet – pushimi!
DHE KUR JEMI te kjo Dita e Evropës. Vetëm Kosova nga e gjithë Evropa e feston në mënyrë të veçantë (edhe pse jobefasuese) – me pushim.
Paramendojeni, e festojmë Ditën e Evropës kurse jemi shteti më i izoluar në Evropë. 750 milionë evropianë kanë të drejtë të lëvizin lirshëm, kurse vetëm rreth 2 milionë kosovarë vazhdojnë të jetojnë në geto, pa liberalizim vizash.
Nëse nuk do të mendonim për “A je lodhë?” dhe “Mos u lodh!”, ndoshta nuk do të duhej të ishim duke pushuar.
Përkundrazi! Duke protestuar për shkakun se vetëm Kosovës i janë vënë kushte ekstra nga të gjitha shtetet e tjera për të fituar të drejtën e lëvizjes së lirë.
Dhe po flasim për vitin 2018.
Por, ka gjasa që kur nuk lodhemi ne vetë, nuk lodhet për ne fort as Evropa.
Me rëndësi të festojmë.
E edhe më me rëndësi – të pushojmë!
P.S. Më falni, se sigurisht j u l o dh a me këtë shkrim. Dhe nuk e kam vetëm për inat që unë po punoj, po shkruaj, në ditën kur shumica po pushojnë.
Urime Dita e Pushimit!
Mos u lodh!
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1156>
Title:<https://www.koha.net/veshtrime/91295/kosova-e-humbur-per-serbine-ska-pse-te-jete-e-humbur-per-serbet-e-kosoves/>
Content:<
Serbët dhe shqiptarët s’kanë asnjë opsion tjetër më të mirë përveçse të jetojnë bashkë me njëri-tjetrin dhe të përpiqen për mirëqenie në jetët e tyre dhe zhvillim. E politikanët shkojnë e vijnë...
VUÇIQIT PO I ngutet për Kosovën. Dhe është mirë që po i ngutet. Së shpejti do të bëhen 20 vjet prejse Serbia është ndëshkuar nga NATO-ja për krimet në Kosovë dhe rrjedhimisht e ka humbur Kosovën.
Presidenti serb - i njohur më herët për qëndrimet e tij ekstreme nacionaliste dhe kundër shqiptarëve - tashmë ka filluar të flasë hapur se do të jetë i gatshëm të nënshkruajë “një marrëveshje” për Kosovën në afat prej më së paku gjashtë muajve dhe më së largu një viti prej tash.
“Jemi të gatshëm ta diskutojmë çdo çështje të mundshme, të shqyrtojmë çfarëdo propozimi të mundshëm, i cili do të nënkuptonte një zgjidhje kompromisi”, ka theksuar ai në një intervistë të rishtme për të përditshmen britanike “The Guardian”.
Kjo gazetë prestigjioze e ka interpretuar këtë qëndrim të Vuçiqit si gatishmëri për ta pranuar pavarësinë e Kosovës, nëse Serbisë i ofrohet diçka konkrete si kompensim.
ÇKA KA PROPOZUAR në praktikë deri më tash Vuçiqi?
E para, fshehurazi, ndarjen e Kosovës, kurse e dyta, haptazi, “Asociacion të Komunave me Shumicë Serbe”.
Ndarja e Kosovës, tashmë, është hedhur poshtë fuqishëm nga SHBA-ja dhe shtetet e rëndësishme të BE-së, përfshirë Gjermaninë, si një politikë kundër frymës evropiane të multietnicitetit dhe multikulturalizimit, si dhe për efektin domino që do ta kishte në Maqedoni, Bosnjë, Serbi, e që ndoshta nuk do të ndalej as brenda Ballkanit.
“Asociacioni…” i ka mbetur në tavolinë, i mbështetur edhe nga ndërmjetësja e BE-së për bisedimet Kosovë-Serbi, Federica Mogherini.
Mirëpo, a nënkuptojnë këto propozime të tija edhe atë që thotë se e synon ky lider serb mirëqenien e komunitetit serb në Kosovë?
Jashtë mëngës së dorës së tij në Kosovë, që është Lista Serbe, shumica e liderëve të serbëve kosovarë, por edhe figura të shquara publike nga kleri ortodoks dhe shoqëria civile serbe i kanë parë me dyshim ose i kanë refuzuar këto “zgjidhje kompromisi”.
FILLIMISHT, PËRVEÇ mospërkrahjes nga Perëndimi të “kompromisit” që nënkupton ndarjen e Kosovës, kjo nuk u shkon për shtati as serbëve kosovarë. Gati dy të tretat e serbëve të Kosovës jetojnë në jug të lumit Ibër. Secili opsion i ndarjes asnjëherë nuk do të mundë të mendohej përtej vijës së këtij lumi. Kjo do të nënkuptonte se shqiptarët dhe serbët nuk po mund të jetojnë bashkë dhe për këtë arsye po ndahen, mirëpo pjesa më e madhe e serbëve që jetojnë poshtë lumit do të mbesin “me shqiptarët”.
E nëse porosia është se serbët e shqiptarët s’mund të jetojnë bashkë dhe për këtë shkak duhet të ndahen, atëherë si të jetojnë bashkë me shqiptarët serbët që mbesin me ta në jug? A ka menduar Vuçiqi dhe bashkëmendimtarët e tij se këta qytetarë serbë janë më pak të rëndësishëm sesa qytetarët serbë që jetojnë në veri? Ky do të ishte një krim. Meqë serbët e jugut edhe pa u nxitur nga shqiptarët do të dëshironin të shkonin e të jetonin në mjedise ku ka serbë, meqë kufijtë po u ndakan në baza etnike.
Shto këtu që me çfarëdo opsioni të ndarjes do të kërkohej që edhe tri komunat e Luginës së Preshevës t’i bashkoheshin Kosovës. Kujt do t’i duhej pastaj zhvendosja e popullsisë, prishja e familjeve e jetëve të njerëzve?!
NJËLLOJ, EDHE “ASOCIACIONI...” është një “kompromis” i pamenduar i Vuçiqit, i cili i dëmton vetë serbët kosovarë.
Ta rikujtojmë: Ka qenë një betejë e madhe e serbëve kosovarë, e ndihmuar edhe nga Beogradi, gjatë Procesit Ahtisaari, që të ndodhë decentralizimi i pushtetit në Kosovë dhe të krijohen edhe disa komuna me shumicë serbe. Arsyetimi atëherë ishte – kështu pushteti, që i bie vendimmarrja, do të jetë më afër qytetarëve, rrjedhimisht qytetarëve serbë, gjë që në proces do t’ia mundësojë atyre integrimin më të lehtë në institucionet e Kosovës edhe jetën shoqërore e politike në përgjithësi.
Por, me të fituar këtë decentralizim, këtë afrim të pushtetit, tash, nga Beogradi po i vjen porosia se duhet sërish të delegojnë pushtet drejt një qendre – “Asociacionit të Komunave me Shumicë Serbe”.
Teksa me procesin e decentralizimit, sado që ishte shumë problematik kriteri i përkatësisë etnike në hartimin e kufijve të rinj komunalë, mund të pranohej deri në një masë si kompromis që nëpërmjet fuqizimit që jep pushteti i drejtpërdrejtë mund të ndodhë edhe integrimi. Raste të këtilla ka edhe nëpër shtete të Bashkimit Evropian dhe mund të shihet edhe si standard i pranueshëm evropian.
Sidoqoftë, një “Asociacion...” që bazohet në kriterin etnik nuk ka të bëjë asgjë me standardet evropiane dhe bie në kundërshtim me vetë procesin e decentralizimit, por edhe të krijimit të një shoqërie të qytetarëve të barabartë pa dallime etnike, fetare ose kulturore. Për më tepër, pse në momentin kur qytetarët e fituan të drejtën që të kenë më afër pushtetin, me decentralizim, tash duhet sërish ta kthejnë mbrapshtë atë? Përveç nëse është i menduar si hapi i parë për realizimin e qëllimit tjetër, ndarjes së Kosovës, gjë që, siç u tha edhe më lart, nuk u sjell gjë të mirë as vetë serbëve. Sigurisht, pra, se nuk ka shumë logjikë...
...LOGJIKË MUND të ketë vetëm nëse kuptohet si lëvizje për “shpëtimin e fytyrës” së ndonjë politikani të caktuar. Në këtë rast Vuçiqi duket se është duke menduar se, i mbështetur për muri për ta pranuar pavarësinë e Kosovës - si një hap i pashmangshëm i pranimit të një realiteti tashmë të përqafuar nga shumica e demokracive të botës dhe të vendeve të rajonit – të thotë se po iu bën një favor serbëve kosovarë, por edhe dinjitetit të Beogradit. Mirëpo, duke i dëmtuar vetë serbët, serbët që vendosën të jetojnë në shtëpitë e tyre në Kosovë?!
Edhe BE-ja e edhe Vuçiqi duhet tashmë të jenë më realistë. Kosova nuk mund të kthehet nën Serbi, nuk do të kthehet nën Serbi, për një varg të gjatë arsyesh të stërpërsëritura tash e 20 vjet. As serbët e as shqiptarët më kurrë nuk do të duhet të detyrohen t’i braktisin pronat dhe shtëpitë e veta, për shkak se duhet shpëtuar fytyra e cilitdo politikan në Serbi ose në Kosovë.
Kosova është e humbur për Serbinë, por s’ka pse të jetë e humbur për serbët që jetojnë në Kosovë. Serbët dhe shqiptarët s’kanë asnjë opsion tjetër më të mirë përveçse të jetojnë bashkë me njëri-tjetrin dhe të përpiqen për mirëqenie në jetët e tyre dhe zhvillim.
E politikanët shkojnë e vijnë...
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet

Shto koment





Posto
</form>
 

>
Index:<1157>
Title:<https://www.koha.net/veshtrime/89983/stop-grave-dhe-medias/>
Content:<
Pra, subjektet politike kosovare mund të arrijnë konsensus nëse përfaqësohen vetëm nga burrat dhe janë të mbyllura për media?! Hm! Megjithatë meritojnë përkrahje nismat për konsensus politik për çështje që do t’ua përmirësojnë jetën qytetarëve dhe ta çojnë përpara zhvillimin e vendit, nëse janë të sinqerta. Gabimet, nëse shërbejnë si leksione për përmirësime, mund edhe të kapërdihen.
PO, ËSHTË MIRË që pas më shumë se 3 vjetësh kur kemi parë gjithçka përveç vullnetit më të vogël për konsensus politik për çfarëdo – po shohim se subjektet politike po mund të ulen në një tryezë.
Po, është mirë që ka filluar të kuptohet se të përçarë dhe me inate personale është e vështirë të ecet përpara.
Po, gjithsesi është mirë që edhe po fillohet të vërehet se Kosova megjithatë nuk është në qendër të vëmendjes së botës, dhe se, nëse nuk do të përpiqemi t’i ndërmarrim disa iniciativa vetë, nuk do të na i kryejë punët dikush tjetër.
NATYRISHT, KOSOVA ka dalë e suksesshme kurdo që ka arritur të krijojë sadopak konsensus lidhur me çështjet që e kanë preokupuar.
Fillimi i viteve ’90 dhe organizimi i sistemit paralel e kanë dëshmuar këtë. Konferenca e Rambouilletsë, po ashtu. Njëjtë edhe lidhur me Procesin Ahtisaari dhe shpalljen e pavarësisë.
Në anën tjetër, koncentrimi i vendimmarrjes në duart e një ose dy personave të përveçëm, që nga shpallja e pavarësisë, llogaritet t’u ketë shkaktuar Kosovës dhe qytetarëve të saj dëme të mëdha në shumë aspekte.
A po vetëdijesohet skena politike kosovare përfundimisht?
Besoj të gjithë do ta dëshironin këtë.
Mirëpo, çka pamë këto ditë?
SIÇ ËSHTË BËRË mbase tashmë zakon, në Kosovë gjithçka ndodh nën petkun e një turri. Njëherë turr për t’u bërë pikë e pesë duke e kundërshtuar njëri-tjetrin, që nga hedhja e vezëve, gazit lotsjellës e koktejeve të molotovit - madje edhe në drejtim të shtëpive private të konkurrentëve politikë - në turrin tjetër për të propozuar nisma për pajtueshmëri të gjerë.
Kështu, ajo çka ishte krejtësisht e pamundshme për këta 3-4 vjet, ndodhi për 3-4 ditë, bile nga 3-4 palë të ndryshme.
Kryeministri Haradinaj, njëherësh kryetar i AAK-së, kaloi në Qeveri dhe e dërgoi tutje në Presidencë e në Kuvend një platformë për konsensus lidhur me dialogun me Serbinë.
Kryekuvendari Veseli, gjithashtu edhe kryetari i PDK-së, prezantoi një platformë tijën të konsensusit për pesë çështjet që i vlerësoi si më të rëndësishmet për Kosovën.
Kryeopozitari Mustafa, njëherësh kryetar i LDK-së, organizoi tryezën me ftesë për 56 subjekte politike “për organizimin e zgjedhjeve të parakohshme në Kosovë”.
Mirë shumë, u tha, deri këtu.
E para që ndodhi, ishte përgjigjja në ftesën e tryezës së LDK-së. Një gjë e rrallë dhe që meriton të përshëndetet është pjesëmarrja në të. Pavarësisht dallimeve, në këtë tryezë morën pjesë përfaqësuesit e subjekteve kryesore politike në vend, nga pushteti dhe opozita.
E dyta, është gjithashtu e admirueshme që ftesës së një partie opozitare, iu përgjigjën edhe partitë e koalicionit qeveritar, ndonëse e thirrur në emër të shkuarjes në zgjedhje.
E treta, që të gjithë dolën dhe folën në konferencën e shtypit, pas takimit që zgjati dy orë e gjysmë – të buzëqeshur.
Çka u arrit?
ASGJË! SË PAKU, nuk u arrit ajo që ishte shkruar në ftesën e takimit, konsensusi për të shkuar në zgjedhje të parakohshme. Madje, shumë prej atyre që folën pas mbledhjes, thanë se për këtë pikë as nuk është diskutuar seriozisht.
Gjë që, jo befasueshëm, konstaton diçka që është ditur edhe para mbajtjes së tryezës për zgjedhje – askush nuk është i interesuar që të shkohet në zgjedhje të reja së shpejti, pavarësisht a janë në pushtet ose në opozitë, pa marrë parasysh a vlerësojnë se Qeveria po punon mirë ose keq.
Atëherë?
Po, ka një dakordim! Të gjithë thanë se janë marrë vesh që të takohen prapë, në këtë format. Tjetër, se do të vazhdohet me ftesa, nga partia më e madhe deri te ato më të vogla. Dhe se do të duhej të mos kishte kufizim të “temave të mëdha”, të cilat do të diskutohen.
Por cila është atëherë ideja e këtyre takimeve të rregullta, ta zëvendësojë Kuvendin? – ishte një pyetje e një reporteri pas tryezës.
Jo, ishte përgjigjja.
Mirëpo, për dallim nga Kuvendi, ku të njëjtit flasin me gjuhë të ashpër dhe shpesh edhe me sharje të ulëta personale, cila ishte receta që pas tryezës të gjithë dukeshin në disponim të mirë?
Mund të jetë një gjë: Në takim nuk kishte asnjë media dhe asnjë – grua!
Të gjitha subjektet politike u përfaqësuan vetëm nga burrat (për dallim nga Kuvendi, ku së paku imponohet kuota gjinore prej 30 përqindësh) dhe nuk u panë drejtpërdrejt tek diskutonin nga gazetarët (për dallim nga Kuvendi i cili ka detyrim t’i lejojë gazetarët brenda).
Ironikisht, mund të konstatohet se një mori burrash jashtë kamerave televizive mund të merren vesh për bukuri. Gjë që është gabim, që në start.
Mirëpo, të mos bëhemi menjëherë party-breakers.
Megjithatë meritojnë përkrahje nismat për konsensus politik për çështje që do t’ua përmirësojnë jetën qytetarëve dhe ta çojnë përpara zhvillimin e vendit, nëse janë të sinqerta.
Gabimet, nëse shërbejnë si leksione për përmirësime, mund edhe të kapërdihen.
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1158>
Title:<https://www.koha.net/veshtrime/87055/te-gjithe-qenkan-me-beogradin/>
Content:<
A po e fuqizojnë Beogradin brenda Kosovës si partitë shqiptare në pushtet ashtu edhe ato në opozitë? Ose: Pse opozita nuk e ka krejt seriozisht me kërkesën për zgjedhje të reja?
IRONIKISHT, ASHTU siç për formimin e Qeverisë Haradinaj u nevojit amini i Beogradit, nëpërmjet Listës Serbe, njësoj edhe për rrëzimin e saj nevojitet amini i Beogradit.
Pra, ndihma e Listës Serbe, gjegjësisht Beogradit, do t’i duhet opozitës për ta rrëzuar Qeverinë Haradinaj, njëjtë siç i duhet vetë Qeverisë Haradinaj për të mbetur në këmbë.
Në një situatë të këtillë, bazuar në racionalen logjike të kërkesës dhe ofertës, Listës Serbe, pra Beogradit, partitë politike shqiptare vetëm sa po ia rrisin vlerën. Varet se kush është i gatshëm t’ua ofrojë çmimin më të madh, që i bie t’iu ofrojë koncesione edhe më të mëdha – koalicioni qeveritar apo partitë shqiptare në opozitë. Që do të thotë, Beogradin brenda Kosovës mund ta fuqizojnë si partitë në pushtet, si ato në opozitë.
Përveç nëse përfundimisht do të ulen dhe të llogarisin më tepër se si ta udhëheqin Kosovën për të mirën e qytetarëve të saj, para se të mendojnë se cili prej tyre do ta udhëheqë Kosovën, natyrisht, sërish, me ndihmën e Beogradit, gjegjësisht Listës Serbe.
Në mungesë të konsensusit shqiptar në Kosovë, mund edhe të shkojmë në zgjedhje të reja, t&#39;i bëjmë disa fizkultura, por nëse nuk do të arrihet koalicioni prej 61 votash shqiptare pas zgjedhjeve (ose së paku 51, plus deputetët e pakicave joserbe), sërish situata do të imponojë që të bëhet Qeveri vetëm me aminin e Beogradit. Gjë që do ta thellojë spiralen e varësisë së institucioneve të Kosovës nga Beogradi edhe më tutje, në vend se të ishte e kundërta.
Sidoqoftë, duket se partitë politike shqiptare, hëpërhë, nuk e kanë seriozisht as për të parën e as për të dytën, pra as për zvogëlimin e ndikimit të Beogradit e as për shkuarjen e shpejtë në zgjedhje. Gjë që mund të vlejë edhe për Listën Serbe, bile edhe për arsye të njëjta.
NGA LISTA SERBE, pas episodit me arrestimin e Gjuriqit, thanë se po dalin nga Qeveria, thanë se do të jenë në opozitë, por me atë që po e shohim nuk po e bëjnë as njërën e as tjetrën. Ministrat serbë nuk po marrin pjesë në mbledhjet e Qeverisë Haradinaj, por po dalin në punë në resorët e tyre respektivë dhe janë duke i shfrytëzuar të gjitha privilegjet e posteve. Në të njëjtën kohë, ata nuk kanë thënë se do të kërkojnë zgjedhje të reja, meqë nuk ka qenë e lehtë me metodat thellësisht jodemokratike të luftimit të kundërshtarëve politikë serbë, të arrijnë rezultatin zgjedhor që e kanë arritur. E pa votat e Listës Serbe për rrëzim të Qeverisë, Haradinaj mund të vazhdojë i patrazuar qeverisjen edhe me vetëm 52 deputetë formalë në përkrahje të saj në Kuvend.
Subjektet politike shqiptare, LDK-ja, LVV-ja dhe GDP-ja, gjithsej sot i kanë 58 deputetë, jo mjaftueshëm për të votuar një mocion të suksesshëm votëbesimi.
A do t’i qasen ato për ndihmë Listës Serbe për ta rrëzuar Qeverinë Haradinaj? E vështirë!
Dhe kjo jo se duan domosdo të mbesin parimorë për të mos e fuqizuar Listën Serbe dhe rrjedhimisht Beogradin, por më tepër për shkak se nuk janë edhe vetë krejtësisht të përgatitura dhe të gatshme për të shkuar në zgjedhje dhe për të marrë përgjegjësi qeverisëse.
LDK-ja, NDONËSE sot është partia më e madhe opozitare në vend dhe me rezultate të matjes së opinionit publik të cilat e favorizojnë, duket se është më e interesuar që të rrisë nivelin e nxehtësisë opozitare sesa të punojë për të shkuar në zgjedhje dhe të marrë pushtet. Janë disa arsye kryesore që e bëjnë hezituese LDK-në në këtë periudhë: arrestimet e para të Gjykatës Speciale, marrëveshja e paralajmëruar me Serbinë dhe, mes tjerash, edhe gjendja shëndetësore e kryetarit Mustafa.
Nisur nga kjo e fundit, secili kandidat për kryeministër i LDK-së, i propozuar nga Mustafa, do të mundë të shkaktonte hatërmbetje të mëdha te figura të tjera të fuqishme në parti. Mirëpo, mbi të gjitha, LDK-së nuk do t’i konvenonte që ndër përgjegjësitë e para në udhëheqje të një qeverie të ardhshme të kishte të bënte me Gjykatën Speciale me Serbinë.
Në anën tjetër, LVV-ja do të mundë të dëshironte të shkohej në zgjedhje sa më shpejt, për të minimizuar gjasat e rrjedhjes së elektoratit në drejtim të GDP-së, mirëpo vështirë se do të mundë të ndikonte shumë pas zgjedhjeve në ndryshimin e kursit të drejtimit të vendit. Me asnjë kalkulim nuk mund të pritet që LVV-ja të rrisë numrin e votave më shumë se në zgjedhjet e fundit parlamentare e madje as përafërsisht t’i fitojë sërish të njëjtat. Në këtë situatë, LVV-ja do të ndodhej para sfidës së krijimit të koalicioneve. Me kë? Me LDK-në? Apo me AAK-në e NISMA? Apo me PDK-në? A me GDP-në? Atëherë, cili do të ishte përfitimi i Kosovës?! Njëherë votuan mocionin për rrëzimin e Qeverisë së udhëhequr nga LDK-ja vetëm për të bërë koalicion me LDK-në?! Apo ta rrëzojnë Qeverinë Haradinaj, për të bërë koalicion sërish me AAK-në e NISMA-n?! Me GDP-në, po të besonin se munden, nuk do të ndaheshin, kurse me PDK-në kanë thënë se nuk do të bëjnë koalicion.
Në fund, as GDP-së nuk i shkon përshtati shkuarja e shpejtë në zgjedhje. Ende pa strukturim të mirëfilltë, ende pa organizim partiak dhe ende pa program, çka do të ofrojnë në zgjedhje? Programin e LVV-së?! Ndonëse kanë hise të pamohueshme në atë program, këtë do t’ua kontestojë LVV-ja tash. Plus, që në një periudhë afatmesme GDP-ja pret që të fuqizohet, duke u profilizuar dhe duke joshur aderime. Zgjedhjet e parakohshme do ta zënin fare të papërgatitur dhe si të tilla mund ta dëmtonin.
Së këndejmi, Haradinaj nuk e ka krejtësisht gabim kur ironizon me opozitën, duke thënë se edhe vetë do t’ua japë votat për rrëzim të Qeverisë së tij.
Tash për tash, me këtë konstelacion gjërash, mund të mos e prishë gjumin (as kur flen në Kuvend!)…
…përveç nëse në ëndërr i shfaqet ndonjë mocion i PDK-së!
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet


Njeri16/04/2018 13:40
Hahaha qekjo e fundit e fort 



Shto koment





Posto
</form>


>
Index:<1159>
Title:<https://www.koha.net/veshtrime/85633/pengje-te-presidentit-thaci/>
Content:<
Një shtet i tërë i shantazhuar nga presidenti! Qytetarët sot po e humbin busullën, kurse ndërkombëtarët besimin për shtetin e Kosovës. Nuk ia kemi për borxh! Asnjë njeriu. As këtij njeriu!
NË LETËR DO TË duhej të ishte më i dobët se kurrë. Më nuk është kryetar partie. As partia të cilën e kishte udhëhequr më nuk është më e madhja në Kosovë. E madje as vetë ish-partia nuk e ka as për së afërmi kompaktësinë që e kishte. U bë president në marrëveshje koalicioni që partia e dytë sipas rezultatit zgjedhor ta merrte postin e kryeministrit dhe u votua mes gazit lotsjellës e koktejve të molotovit.
As koalicioni që e kishte bërë president me marrëveshje më nuk është në pushtet. Llogaritet se sot s’do të mundë të grumbullonte më shumë se rreth 20 nga 120 vota nga deputetët e Kuvendit, meqë vështirë se AAK-ja, NISMA, AKR-ja do ta përkrahnin, e natyrisht as Lista Serbe dhe partitë e komuniteteve pakicë. Ose këto të fundit do ta mbështesnin, me shkëmbim të koncesioneve, si zakonisht. Mirëpo, ja që me mbështetjen më të vogël personale historike, presidenti Hashim Thaçi duket të jetë i vendosur t’ia shkaktojë Kosovës kokëçarjet më të mëdha historike.
NJË POPULL I TËRË ka mbetur peng i kompleksit të impotencës së një individi - presidentit. Hashim Thaçit si kryeministër i faturohen disa nga dështimet e mëdha në procesin e dialogut me Serbinë, dështimet e mëdha në privatizimet e ndërmarrjeve publike, dështimet në integrimin e veriut e shumë të tjera. Mirëpo, duket se Thaçi president është i palëkundur që brenda vetëm dy vjetësh ta tejkalojë shumëfish Thaçin kryeministër.
Skandalet e përmasave tronditëse për vendin dhe lemeritëse për shtetet partnere të Kosovës kanë kaluar tashmë në nivele krejtësisht të reja, sigurisht të paparamendueshme më herët. Bashkësia e komunave me shumicë serbe, të cilën e kishte nënshkruar si kryeministër dhe po e mbronte verbërisht si president, doli të binte ndesh me Kushtetutën e vendit në krye të të cilit është. Kjo sa për fillim. Mirëpo, a i kujtohet dikujt skandali me iniciativën e tij për “themelimin e Ushtrisë së Kosovës”? Krye në vete! U desh që të përfshihej vetë kreu i NATO-s dhe Departamenti Amerikan i Shtetit që t’ia bënin të qartë se kështu vetëm sa do ta rrezikojë krejtësisht procesin e transformimit, dhe absolutisht jo ta avancojë. Fiasko! Pa u harruar mirë aventura ushtarake, Thaçi president bëri edhe një salto tjetër mortale. Përnjëherë, nga përkrahësi më i madh i votimit të Gjykatës Speciale u kthye në komplotistin kryesor kundër saj.
Me perfiditet i keqpërdori ndjenjat bujare të veteranëve të luftës së UÇK-së, duke i nxitur në draftimin e një peticioni për zhbërjen e saj. Me skenar të përgatitur mirë prej tij, në të premten e para-Krishtlindjeve (kur ambasadorët, gazetarët dhe pjesëtarë të shoqërisë civile pandehej se do të shkonin për pushime) u përpoq që ta hidhte për votim në Kuvend, veprim që nxiti përfaqësuesit e shteteve më përkrahëse të Kosovës të flisnin për “natën më të rrezikshme” dhe “thikën pas shpinës”. Kur e pa se nuk do t’i ecte, hopa-la, edhe një herë u kthye në pozicionin fillestar të mbrojtësit të Gjykatës. Pa u tharë plagët që ia shkaktoi vendit nga aventura e Gjykatës, ja ku jemi te më e reja – rrëmbimin dhe dorëzimin në Turqi të gjashtë shtetasve turq (njëri prej tyre edhe me nënshtetësi të Shqipërisë).
E gjithë kjo pa dijeninë e kryeministrit dhe kryeparlamentarit, duke u kujdesur gjatë rrugës që të shkelë disa nene të Kushtetutës dhe të thyejë disa ligje. Dhe, mbi të gjitha, t’iu tregojë të gjithë banorëve të vendit se këtu paska mundësi që dikush të arrestohet dhe të dëbohet pa gjyq e pa vendim gjykate, vetëm nëse për këtë jep aminin presidenti Thaçi. Dhe këtu po përmenden vetëm disa nga megaskandalet, të cilat implikojnë direkt fatin e qytetarëve të vendit, të Republikës së Kosovës dhe marrëdhënieve të saja ndërkombëtare.
SECILA NGA KËTO aventura të Thaçit president i kanë shkaktuar plagë të thella vendit, mbase të pariparueshme. Kosova është lehtë të thuhet se është shndërruar në një shtet ku nuk mund të ketë asnjë lloj parashikueshmërie politike. Ku rendi i gjërave mund të ndryshojë rrënjësisht brenda pak orëve. Ku ajo që besohej si e pakapërdishme të shohim se si po na luhet para syve. Të gjitha këto vetëm pse presidenti mendon se mund të bëjë çka të dojë dhe kur të dojë me fatin e 1.8 milionë qytetarëve; natyrisht, siç nuk po hezitohet të thuhet tashmë haptazi as nga vendorët e as nga ndërkombëtarët – për interesa dhe kalkulime personale të tij. Një shtet i tërë i shantazhuar nga presidenti! Qytetarët sot po e humbin busullën, kurse ndërkombëtarët besimin për shtetin e Kosovës. Nuk ia kemi për borxh! Asnjë njeriu. As këtij njeriu!
© KOHA. Të gjitha të drejtat janë të rezervuara.

Komentet


Betim10/04/2018 13:38
2 probleme:
1. Kerkah se ki permend demarkacionin.
2. Asni kompliment per lukun e presidentit.
Tiki, nuk te njohim keshtu. Permirsohu te lutem.




Agimi 09/04/2018 10:23
Para me shume se 20 viteve pata shkruar ,,a do ta njohim ne lirin,, pasiqe kjo dhunti Hyjnore qe garantohet me lindjen e njeriut,u be privilegj per su dimin e te tjereve nga ata qe thirren paradoksalisht si dhurues te asaj lirie,duke i ,arre kompetencat e Krijuesit,ku per dallim keta te mjere presin nenshtrim,dhe ndeshkojne popullin mosmirenjohes per Çlirimtaret e tyre




Arber09/04/2018 10:25
Faji i qytetarëve , thjesht.



Shto koment





Posto
</form>


>
Index:<1160>
Title:<https://www.koha.net/veshtrime/84270/alo-tirana-a-po-degjohemi/>
Content:<
Reciprocitet barrierash Shqipëri-Kosovë?! Në vend se të ishte e kundërta, reciprocitet lehtësirash?! Paramendojeni tash si do të dukemi ne – krenarët për dy shtetet tona – nëse do të shohim duke e bllokuar rrugën e cila do të duhej të na bashkonte.
E VËRTETA ËSHTË se shqiptarëve sot, në Kosovë e në Shqipëri, pavarësisht mosbashkimit politik, s’ka kush ua ndalon çfarëdo bashkimi ose bashkëpunimi. Natyrisht, përveç vetë shqiptarëve.
E teksa ditë e natë lexojmë e dëgjojmë deklarata e brohoritje plot bashkim e përqafim, në praktikë po shohim largim e zemërim.
Gjërat duket se kanë shkuar aq larg, saqë së fundi kemi parë edhe paralajmërimin e protestave e deri te bllokimi i autostradës Kosovë-Shqipëri, në qoftë se qeveritë në Prishtinë dhe në Tiranë nuk marrin masa për t’i trajtuar shqetësimet që po ngrihen.
E në këtë aspekt, taksa e lartë për kalimin e Tunelit të Kalimashit po shihet vetëm si njëra nga të fundit barriera në këtë rrugë, e cila do të duhej të ishte e bashkimit.
A MUND TË PAGUASH biletën për të hyrë në kinema, por aty të mos mund ta shohësh filmin që ke dashur, për shkak se ose nuk bën zërimi ose tabloja është e errët?
Ky mund të jetë një krahasim i parë që flet kundër aplikimit të taksës rrugore në pjesën e autostradës që kalon në territorin e Shqipërisë. Ajo nuk është e përfunduar!
Nga Morina në Milot ka shumë ndërprerje, ura të papërfunduara dhe pjesë të shembura. Pse duhet të paguash për diçka që ende nuk ekziston në formën përfundimtare? Aq më pak të paguash më shtrenjtë sesa të gjitha shtetet e tjera në rajon.
Përveç kësaj, nuk ekziston më edhe një rrugë tjetër, alternative, e cila do të mundësonte rrugëtimin deri në Milot për ata udhëtarë të cilët s’do të parapëlqenin të paguanin; meqë autostradat përgjithësisht janë rrugë “luksi”, për ata ngasës e udhëtarë, të cilët dëshirojnë të arrijnë më shpejt nga pika A në pikën B dhe për këtë edhe paguajnë, në një mënyrë ose tjetër.
Me 10 euro sa kushton kjo taksë vajtje-ardhje për vetura, kurse 45 euro për kamionët e mëdhenj – shumë më shtrenjtë se në Maqedoni dhe në Serbi, si shembull - do të jenë të shumtë ata që do ta mendojnë se a ia vlen ky udhëtim.
Gjithsesi, askush nuk mund të pretendojë se autostrada, qoftë kjo edhe Rruga e Kombit, do të duhej të ishte gjithmonë pa pagesë. Mirëpo, para se të fillonte të zbatohej pagesa, së pari do të duhej të sigurohej edhe qasja në një rrugë alternative, pa pagesë, siç është edhe standardi ndërkombëtar, si dhe ajo të përfundohej si projekt.
Pastaj do të mundë të diskutohej vetëm për lartësinë dhe mënyrën e pagesës.
NË ANËN TJETËR, bizneset kosovare ka kohë që janë duke e ngritur zërin për ato që i quajnë standarde të dyfishta nga Qeveria e Tiranës karshi prodhimeve nga Kosova.
Taksa e lartë për Rrugën e Kombit po shihet vetëm si ngarkesa e fundit në këtë drejtim.
Ka kohë që përmenden praktikat diskriminuese, kur çdo maunë nga Kosova duhet të paguajë për skanerët në doganë, pastaj politikat selektive në prodhimet farmaceutike e bujqësore, trajtimi i birrave kosovare njëjtë me ato të Belgjikës, ose mospranimi i certifikatave të kontrolleve fitosanitare.
Dogana e Kosovës konfirmon se gjatë vitit të kaluar kompanitë kosovare kanë eksportuar në Shqipëri produkte në vlerë prej rreth 50 milionë eurosh, teksa në Kosovë nga Shqipëria kanë hyrë më shumë se 150 milionë euro.
A ka të bëjë kjo vetëm me cilësinë?
Edhe Qeveria në Kosovë nuk mendon se jo. Ministri i Tregtisë dhe Industrisë ka treguar në “Rubikon” se ia ka dërguar tashmë disa shkresa homologut të tij në Shqipëri, por nuk ka marrë asnjë përgjigje. Nëse vazhdon kështu, tha ai, mund të zbatojmë reciprocitet.
Reciprocitet barrierash Shqipëri-Kosovë?! Në vend se të ishte e kundërta, reciprocitet lehtësirash?!
Paramendojeni tash si do të dukemi ne – krenarët për dy shtetet tona – nëse do të shohim duke e bllokuar rrugën e cila do të duhej të na bashkonte!
Të dy qeveritë do të duhej ta kuptonin tashmë se bashkëpunimi i sinqertë dhe “vëllazëror” kërkon shumë më tepër sesa vetëm poza para kamerash në salla të stolisura bukur në takimet e përbashkëta.
Dhe, po, duke bërë “gëzuar” me “prodhimet vendore”.
Natyrisht, sa për një fotografi!
adriatik@kohavision.net
Twitter: @adriatikk
© KOHA. Të gjitha të drejtat janë të rezervuara.

Komentet


 NY-NY03/04/2018 10:44
Rruga alternative, duke e ditur terenin e veshtire, do te kushtoi aq shum saqe tarifat ne "Rrugen e Kombit" do te ishin edhe ma te larta. Mos u befaso se ka barriera ne mes te dy shteteve. Apo sheh se cka po ndodhe ne parlament te Kosoves.



Shto koment





Posto
</form>


>
Index:<1161>
Title:<https://www.koha.net/veshtrime/92971/mos-u-beso-politikaneve-as-kur-sjellin-dhurata/>
Content:<
Synimi i fundit i disa deputetëve kosovarë për hartimin e Ligjit për Mediat është një tentim i qartë që nën gjoja brengën për lajmet e rrejshme, fyerjet dhe manipulimin të sigurohet mekanizmi përmes të cilit njerëzit në pushtet do t’i kontrollonin mediat dhe gazetarët, dhe që do t’i hapte rrugë censurës. Sepse, nëse politikanët vërtet janë të interesuar që ta kursejnë shoqërinë nga gënjeshtrat dhe manipulimet, le ta votojnë një ligj për politikanë. Dhe le t’i mbajnë duart larg prej mediave
Këtë javë befasisht morëm vesh se Komisioni për administratë publike, pushtet lokal dhe media i Parlamentit të Kosovës ka ndërmarrë iniciativën për hartimin e Ligjit për Media. Ideja e njerëzve që janë në këtë Komision është që mediat të disiplinohen, meqë paska – siç e tha njëri prej deputetëve – “liri të shfrenuar të shprehjes në Kosovë”.
Thanë, natyrisht, se Ligji për Media do t’i obligojë mediat ta respektojnë shtetin, t’i paguajnë taksat, t’i respektojnë të drejtat e të punësuarve të vet, të raportojnë më mirë, dhe t’u shmangen lajmeve të rreme dhe ndërhyrjes në privatësi.
* * *
Ata që nuk kanë njohuri, ndoshta, edhe do të mundë të besonin se bëhet fjalë për një dëshirë të sinqertë të deputetëve të popullit që t’i ndihmojnë mediat dhe shoqërinë, dhe se një ligj i mirë do të mundë t’u shkaktonte dëm vetëm mediave të këqija. Pra, se diçka e tillë do të ishte ndihmesë për gazetarët dhe mediat, por edhe për gjithë shoqërinë. Pothuajse një dhuratë e madhe që, ja pra, po na e sjellin politikanët.
Por ata që kanë njohuri do të vërejnë menjëherë se kjo dhuratë duket më shumë si ai kali të cilin grekët antikë dikur, sipas poemës së Homerit, ia dhuruan Trojës, që përmes mashtrimit të mundë të marrin atë qytet deri atëherë të pamposhtur. Kështu edhe politikanët kosovarë sot, duke aktruar brengosjen për shkak të sundimit të lajmeve të rrejshme e me mbulesën e ligjit, përpiqen që t’i fusin nën kontroll të vetin mediat.
E vetmja e vërtetë është se të gjitha këto janë arsyetime vetëm për t’ua mundësuar politikanëve që në duar të veta të kenë një instrument me të cilin do t’i disiplinojnë mediat dhe të vendosin më lehtë mekanizmin e censurës dhe autocensurës.
Sepse, nëse këta vërtet brengosen për pozitën e gazetarëve, tashmë e kanë Ligjin e Punës, i cili rregullon – jo vetëm për të punësuarit në media - të gjitha të drejtat, obligimet dhe përgjegjësitë nga marrëdhënia e punës, prej pagës së përshtatshme dhe mbrojtjes në vendin e punës, deri te mbrojtja e integritetit dhe krenarisë personale, si dhe të drejtat e tjera të të punësuarve. Krejt çka duhet është që ky Ligj të zbatohet në praktikë. Dhe jo vetëm në media.
E nëse brengosen për tregun medial që duhet rregulluar, dhe për krijimin e kushteve të njëjta për të gjithë që merren me këtë veprimtari – edhe për këtë ekzistojnë një numër ligjesh që janë votuar nga po i njëjti Kuvend, e që i obligojnë të gjitha ndërmarrjet e regjistruara në Kosovë – që, natyrisht, përfshihen edhe mediat – t’i respektojnë ligjet dhe institucionet e shtetit, dhe të paguajnë të gjitha kontributet dhe taksat e parapara. Vetëm duhet që ato ligje të zbatohen. Sërish, natyrisht, jo vetëm te mediat.
Ndërsa, nëse duan që ta kursejnë shoqërinë nga një det i lajmeve të rreme, manipulimeve, raportimeve të papërgjegjshme, shpifjeve dhe ndërhyrjeve në privatësi – edhe për këto ka mjaft rregullativa ligjore që sigurojnë mekanizma të duhur për mbrojtjen nga joprofesionalizmi medial – nëse zbatohen nga shoqëria dhe jo vetëm ndaj mediave.
Apo, nëse vërtet janë të merakosur për mirëqenien e shoqërisë dhe shtetit demokratik, deputetët e politikanët, edhe ata në pushtet, edhe ata në opozitë, do të përqendroheshin në funksionalizimin e gjyqësorit, në luftën kundër korrupsionit, në përmirësimin e sistemit të arsimit dhe shëndetësisë, në respektimin e të drejtave të të gjithë qytetarëve dhe bashkësive, pakicë apo shumicë.
Në fund të fundit, nëse vërtet brengosen dhe duan t’i kursejnë të gjithë qytetarët e Kosovës jo vetëm nga lajmet e rreme, manipulimet dhe shpifjet, por edhe nga hipokrizia skajshmërisht e pamoralshme e njerëzve që kanë pushtet politik, ekonomik apo të çfarëdo lloji tjetër në shoqëri – le t’ia fillojnë nga vetja. Le ta votojnë një ligj për politikanë, me të cilin presidentit, kryeministrit, ministrave dhe zëvendësve të tyre, deputetëve në Kuvend dhe kryetarëve të komunave, liderëve partiakë dhe lloj-lloj huliganëve që bëjnë tifo për ta, do t’u ndalohej deklarimi i gënjeshtrave pa dhënë asnjë përgjegjësi apo llogari!
Le t’i lexojnë, deputetët e respektuar që duan t’i disiplinojnë mediat, fjalimet e veta dhe të kolegëve të tyre, në seancat e Kuvendit të Kosovës, dhe le ta shohin se sa shumë lajme të rrejshme kanë nxjerrë ata në publik, sa shpesh kanë fyer dhe sulmuar rivalët politikë dhe ata që kanë opinione të ndryshme, sa herë kanë ndërhyrë në privatësinë e njerëzve, personaliteteve publike, por edhe të tjerëve, sa herë janë shërbyer me të pavërteta dhe gjysmë të vërteta, me qëllimin që të fitojnë ndonjë votë më shumë apo të ulin gjasat e konkurrentëve të tyre në zgjedhje, dhe sa herë tentuan t’i manipulojnë po këto media, të cilat tani i akuzojnë për manipulime.
Le të shikohen në pasqyrë dhe do të shohin se vetë ata, politikanët, janë të fundit në këtë botë që mund t’i japin leksione dikujt tjetër.
* * *
Natyrisht, një iniciativë si kjo nuk është as e re, e as befasuese. Edhe më parë eksponentët politikë kanë tentuar që përmes ligjit t’u bëjnë presion mediave, edhe pse një gjë e tillë në Kosovë është kundërkushtetuese; Kushtetuta e Kosovës i garanton lirinë dhe pluralizmin e medias dhe ndalon çdo lloj censure. Me ligje janë të garantuara edhe liritë e tjera, përfshirë atë të privatësisë dhe mbrojtjen nga shpifjet.
Dhe, sigurisht, sponsorët e këtyre iniciativave gjithmonë do të gjejnë modele të ngjashme në Perëndim. Por nuk duhet harruar se në ato raste –në Gjermani, në Itali apo ndonjë rast tjetër – gjithçka në themel e ka sundimin e ligjit.
Në Kosovë, me një sistem të drejtësisë që është politikisht i kontrolluar dhe në të cilin mbretëron korrupsioni, dhe me një elitë politike që ka kapacitet shumë të limituar demokratik, një ligj i tillë nuk do të ishte asgjë tjetër veçse hyrje në censurë jo vetëm të medias, por edhe të lirisë së fjalës.
Por mendoj se iniciatorët e paketimit të kësaj “dhurate”, megjithatë, nuk i kanë bërë hesapet mirë: Kosova nuk është Trojë.
(Ky koment i kryeredaktorit të “Kohës Ditore” është botuar edhe në gazetën malazeze “Vijesti”)
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1162>
Title:<https://www.koha.net/veshtrime/87381/si-ne-hollywood-por-nuk-eshte-hollywood/>
Content:<
Në disa javët e fundit kishim ngjarje, të cilat shumë lehtë do të mundë të shërbenin si skenarë për filma të Hollywoodit – plot aksion dhe dramë, ngatërresa politike e policore, me kthesa të befasishme, të cilat bëjnë që publiku edhe pas fundit të mos e ketë fort të qartë se si përfundoi – natyrisht, për shkak se duhet lënë mundësinë që të xhirohet vazhdimi
Në Kosovë kurrë nuk mërzitemi. Aq shumë gjëra ndodhin, saqë nuk jemi në situatë që të përcjellim të gjitha ato që na interesojnë, siç janë, për shembull, zgjedhjet presidenciale në Mal të Zi. Fushatën për zgjedhjen e presidentit të ri malazias publiku në Kosovë pothuajse nuk e ka vërejtur fare, jo pse nuk i intereson, por për shkak se gjithë vëmendjen e kemi të kthyer drejt disa ngjarjeve tjera, tek ne, të cilat, megjithatë, ishin jo vetëm më interesante për ne, por edhe përgjithësisht më dramatike.
Në disa javët e fundit kishim ngjarje, të cilat shumë lehtë do të mundë të shërbenin si skenarë për filma të Hollywoodit – plot aksion dhe dramë, ngatërresa politike e policore, me kthesa të befasishme, të cilat bëjnë që publiku edhe pas fundit të mos e ketë fort të qartë se si përfundoi – natyrisht, për shkak se duhet lënë mundësinë që të xhirohet vazhdimi.
* * *
Një, ta quaj ashtu blitz-krizë e fundit e tillë që kishim ishte arrestimi dhe ekstradimi, pa vendim gjykate, i gjashtë shtetasve turq, të cilët Qeveria e Erdoganit i akuzon se ishin pjesë e organizatës që qëndron prapa grusht shtetit të dështuar të para dy vjetëve. Pesë prej tyre ka vite që punuan në shkollat e “Mehmet Akifit” në Kosovë – të cilat janë themeluar dhe financuar nga Fetullah Gyleni, dikur bashkëpunëtor i afërt e tani armik i përbetuar i presidentit turk Erdogan. I gjashti ishte një mjek turk, që punonte në një spital privat në Prishtinë.
Gjashtë “armiqtë e shtetit” turk u arrestuan njëkohësisht, mëngjesin e 29 marsit, rreth orës 08:00, derisa ishin duke shkuar në punë, ndërsa pas vetëm tri orëve u gjetën në një aeroplan që shkonte drejt Turqisë.
Nuk u është thënë se çfarë kishin bërë. U informuan vetëm se u është anuluar leja e qëndrimit në Kosovë dhe se do të jenë të deportuar. Nuk u lejuan të takohen me avokatët dhe familjet e veta. Nuk u është lejuar shfrytëzimi i mundësisë ligjore që të ankohen ndaj vendimit të pushtetit për deportim. Derisa ende ishin në territorin e Kosovës, ata u dorëzuan në duart e Agjencisë sekrete turke, e cila me aeroplan charter privat i transportoi në Stamboll, ku ata tani do të presin gjykimin si “armiq të shtetit” dhe “terroristë”.
Problemi me arrestimin dhe ekstradimin e tyre është se gjithçka është bërë nga ana Policisë së Kosovës dhe Agjencisë së Inteligjencës, dhe pa dijen e kryeministrit Haradinaj e presidentit Thaçi. Kështu, së paku, thonë këta dy, edhe pse ka të ngjarë që presidenti Thaçi jo vetëm që e ka ditur, por edhe e ka sanksionuar aksionin.
Sidoqoftë, skandali shkaktoi një reagim të fuqishëm të publikut, gjë që e detyroi Kuvendin e Kosovës të iniciojë një hetim rreth asaj se si është e mundur të ndodhë diç e tillë në një shtet, i cili veten e quan shtet të së drejtës ku sundon ligji. Si pasojë tjetër, edhe kryeministri shkarkoi nga detyra ministrin e Brendshëm, ndërsa dje më në fund u raportua se edhe drejtori i Agjencisë së Kosovës për Inteligjencë ka dhënë dorëheqje.
Erdogani iu falënderua Thaçit për ekstradimin e “terroristëve”, por ia zuri për të madhe Haradinajt për shkak të hetimit të nisur dhe shkarkimeve të ministrit dhe shefit të Policisë sekrete. Haradinaj dhe shumë të tjerë iu kundërpërgjigjën Erdoganit duke i thënë se ka kaluar koha e sulltanëve, gjë që shkaktoi një pothuajse luftë të vockël të ftohtë mes Qeverisë së Kosovës dhe presidentit turk.
I gjithë rrëfimi nuk mori fund, meqë tani pritet të shihet se çka do të nxjerrë në dritë hetimi – kush e ka ditur e kush jo për gjithë këtë skandal me deportimin/ekstradimin e jashtëligjshëm të gjashtë turqve.
* * *
Por, ky nuk është “filmi” i vetëm që kemi shikuar kohët e fundit në Kosovë.
Është edhe ai nga veriu, prej para tri javësh, me arrestimin e befasishëm të Marko Gjuriqit. Por, për dallim nga aksioni me turqit, në këtë rast kemi të bëjmë me vetëm një episod nga seriali i tejzgjatur i quajtur “normalizimi” i marrëdhënieve mes Kosovës dhe Serbisë.
Në këtë episod patëm rastin të shihnim një aksion dramatik të ROSU-s në Mitrovicën veriore dhe shfaqje publike të Gjuriqit të arrestuar nëpër rrugët e Prishtinës. Por, meqë ky është më pak film aksioni e më shumë një triler politik, pjesa kryesore e pështjellimit nuk është ajo që e kemi parë, por ajo që e parandiejmë: marrëveshjet nga prapaskenat e Brukselit. Në fakt, edhe në Serbi, edhe në Kosovë ka shumë të tillë që besojnë se i gjithë rrëfimi me arrestimin e Gjuriqit ishte i inskenuar.
Dhe pse ta besojmë këtë? Për shkak se ekzistojnë fakte dhe rrethana që flasin në favor të kësaj teorie.
Fakt është se lajmi për arrestimin e Gjuriqit është publikuar në disa media në Mal të Zi dhe Serbi gjashtë orë përpara se të ndodhte vetë arrestimi!
Sikur që është fakt edhe kjo se arrestimi ndodhi vetëm disa ditë pas takimit “sekret” mes Vuçiqit dhe Thaçit në Amerikë, për të cilin asnjëri prej tyre nuk e njoftoi publikun, por për të cilin morëm vesh nga shumë diplomatë të huaj që e konfirmuan takimin.
E rrethanë është se e gjithë kjo ndodhi në kohën kur po rritet presioni në të dyja palët që të hyjnë në fazën e fundit të marrëveshjes, me të cilën Serbia do ta pranonte de facto se Kosova nuk është territor i saj, ndërsa Kosova do t’i garantonte de jure bashkësisë serbe në Kosovë një autonomi territoriale, në formën e Bashkësisë së komunave serbe.
As nuk e ka lehtë Vuçiqi ta pranojë atë de facto-n, e as nuk e ka lehtë Thaçi ta garantojë këtë de jure-n.
Andaj të dytë kanë nevojë që, para koncesioneve, të ngrenë rejtingun e tyre të brendshëm kuazi-patriotik, të neutralizojnë opozitat e veta, dhe që edhe pakëz ta ngrenë popullin për hunde. Derisa ende munden.
* * *
Ja pra, është e qartë pse në Kosovë nuk u kemi kushtuar shumë vëmendje zgjedhjeve dhe ngjarjeve në Mal të Zi. Edhe pse ai proces edhe për ne ka rëndësi të madhe. Jo për shkak të dëshirës që ndonjë kandidat i caktuar të fitojë, por për shkak të nevojës që të mbahen marrëdhëniet e mira pavarësisht kush fiton. Sepse, për Kosovën është shumë me rëndësi që të ketë marrëdhënie të mira me Malin e Zi pa marrë parasysh kush është në pushtet në Podgoricë. Sikur që, besoj, për këdo që të jetë në pushtet në Podgoricë do jetë e rëndësishme të ketë marrëdhënie të mira me Prishtinën. Kosova dhe Mali i Zi nuk e kanë të përbashkët vetëm kufirin, por kanë edhe shumë gjëra të tjera, andaj dhe është me rëndësi të madhe që çdo ndryshim i pushtetit në Podgoricë apo Prishtinë të mos ndikojë negativisht në marrëdhëniet e mira fqinjësore.
Në fund të fundit, këto marrëdhënie të mira fqinjësore janë me rëndësi të madhe për qytetarët e Malit të Zi dhe të Kosovës, andaj dhe është normale që, anuam apo jo për kandidatë të caktuar, të kemi pritje dhe shpresa që në zgjedhje megjithatë të fitojnë politika të caktuara: orientimi proevropian, marrëdhëniet e mira fqinjësore, respektimi i parimeve demokratike dhe të drejtave të pakicave...
Të tjerat janë çështje e vendimit të qytetarëve të Malit të Zi.
(Koment i kryeredaktorit të “Kohës Ditore” i botuar në gazetën më të madhe malazeze, “Vijesti”)
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1163>
Title:<https://www.koha.net/veshtrime/84305/shteti-ne-rrezik-prej-udheheqesve/>
Content:<
Skandali me arrestimin e gjashtë shtetasve turq ka nxjerrë në pah rrezikun, që për shtetin paraqesin ata që do të duhej ta udhëhiqnin.
Skandali me arrestimin e gjashtë shtetasve turq është tragjikomedia e radhës, në të cilën vendin e futën një grusht udhëheqësish të papërgjegjshëm, përmes veprimeve klandestine, duke i kryer shërbime një shteti tjetër, për llogari e përfitime personale, dhe në kundërshtim me ligjet dhe normat demokratike.
Për këtë, jo një apo dy individë, por e gjithë garnitura në pushtet do të duhej dhënë llogari.
Para së gjithash llogari politike, përmes dorëheqjeve. Por edhe penale – për shkeljet ligjore dhe të përgjegjësive kushtetuese e shtetërore që kanë pasur.
Sepse, përveç turpërimit që i bënë vendit me një aksion të cilin tash po del se e ka urdhëruar shefi i AKI-së pa e informuar askënd nga udhëheqësit, të cilët gjithë mbrëmjen e së enjtes kanë ngarendur nëpër media dhe rrjete sociale për të bindur qytetarët se “nuk kanë ditur asgjë”, rasti ka nxjerrë në pah edhe dobësitë thelbësore të institucioneve themelore të sigurisë, prej AKI-së e deri të Policia e vendit, të cilat, nëse janë të vërteta deklarimet e Thaçit, Haradinajt e Veselit se nuk kanë ditur asgjë, del se kanë punuar për llogari të dikujt tjetër. Dhe, bazuar në raportimet e mediave turke, ai dikush tjetër është Shërbimi Inteligjent i Turqisë (MIT).
Kjo, në fakt, na detyron të gjithë ne të pyesim: Kush udhëheq me shtetin e Kosovës?
Nëse presidenti, kryeministri dhe kryetari i Kuvendit paskan qenë të painformuar për rastin që është pakrahasueshëm më i ndjeshëm dhe më me peshë sesa arrestimi i një provokatori serb në Mitrovicë (siç ishte puna me tashmë të famshmin Marko Gjuriq) dhe tani arsyetohen se arrestimi dhe deportimi i turqve “është veprim i papranueshëm”, dhe se “nuk do të duhej të ndodhte”, atëherë ose dikush tjetër nga hija ka pushtet më të madh mbi shtetin sesa institucionet (shefi i AKI-së?), ose krerët e shtetit nuk e tregojnë të vërtetën, dhe derisa mohojnë përgjegjësinë për arrestime, në fshehtësi vetë i kanë dhënë urdhrat për to.
Sido që të jetë, është e qartë se shteti është në rrezik.
Para së gjithash, prej këtyre që e udhëheqin.
* * *
Por rasti i arrestimit të gjashtë shtetasve turq – me punë të përkohshme në Kosovë dhe të kërkuar për gati dy vjet në Turqi nën akuzën se janë pjesë e organizatës së Fetullah Gylenit, klerik turk tani në ekzil në Amerikë, i cili akuzohet për grusht shtetin e dështuar kundër presidentit turk Rexhep Taip Erdogan – është më shumë sesa një incident i shkaktuar nga një udhëheqje e papërgjegjshme. Është një tragjedi, dhe jo vetëm për gjashtë të arrestuarit, të cilët, për aq sa dihet, gjatë viteve të qëndrimit në Kosovë nuk kanë kryer asnjë shkelje të vetme ligjore. (Tekefundit, për kredibilitetin e këtyre shtetasve të huaj në Kosovë do të mundë të dëshmonin më së miri shumë prej politikanëve kosovarë, përfshirë presidentin Thaçi dhe jo pak ministra qeveritarë e deputetë të Kuvendit të Kosovës – meqë fëmijët i kanë shkolluar pikërisht në shkollën e udhëhequr prej këtyre personave).
Është kjo një tragjedi edhe për të gjithë Kosovën, sepse rasti e dëshmon se në vend të shtetit demokratik, kemi përfunduar me një kombinim monstruoz të një shteti policor-autokratik dhe një sistemi anarkik-kaotik, në të cilin askush nuk merr përgjegjësi për dështimet e njëpasnjëshme, ku rendi dhe ligji dhe të drejtat e njeriut nuk kanë kurrfarë kuptimi nëse ashtu vendos maja e pushtetit, derisa ndëshkimi mund të shmanget plotësisht dhe në vazhdimësi, pavarësisht krimit nëse përgjegjësi ka afërsi të mjaftueshme me të pushtetshmit e vendit.
Kështu, për fat të keq, Kosova është shndërruar në një vend ku njeriu mund të zgjohet në mëngjes për të shkuar në punë dhe të përfundojë në pranga, dhe i dëbuar/ekstraduar, pa asnjë shpjegim institucional e publik se cili ka qenë krimi që ka kryer ai, përveç dyshimeve të përgjithësuara për anëtarësi në një organizatë që shteti turk e ka shpallur terroriste, por që vazhdon të kryejë aktivitete të veta normalisht në shumicën e vendeve të botës demokratike.
Kështu ndodhi me gjashtë turqit dje. Po kështu do të mundë të ndodhë me këdo që është i “papërshtatshëm” apo i “shpenzueshëm” nesër.
Siç edhe ka ndodhur sa herë tashmë në Kosovë.
* * *
Pjesa tragjikomike është përpjekja e pushtetit që të shfajësohet para qytetarëve, derisa e shohin qartë se askush më nuk u beson. Madje edhe nëse e thonë të vërtetën.
Lajmet e fundit thonë se krerët kanë vendosur që skandalin me turqit ta mbyllin me shkarkimin e ministrit të Brendshëm dhe shefit të AKI-së.
Dy “koka turku”.
Deri në skandalin tjetër...
* * *
Është vërtet e çuditshme.
Të imagjinojnë, shembull, po këta njerëz që tani janë në krye të vendit, nëse, ta zëmë, në vitet ‘80 e ‘90 të shekullit të kaluar, Zvicra do të sillej sikur që është sjellë Kosova sot, ku do të ishin këta: në Prishtinë duke qeverisur, apo në ndonjë prej burgjeve të Serbisë? Apo të harruar se kishin ekzistuar ndonjëherë?
Kosova, para të gjitha shteteve të tjera, do të duhej të ofronte strehim për njerëz që janë të rrezikuar nga diktaturat autokratike, të cilat shpërfillin demokracinë dhe të drejtat e njeriut.
Sigurisht, Turqia sot mund të mos jetë e njëjtë me Serbinë e viteve ’90 të shekullit të kaluar, dhe konflikti mes Erdoganit dhe ish-aleatit të tij Gylen, është një të cilin Kosova as nuk mund ta zgjidhë e as nuk mund ta gjykojë.
Dhe as që duhet. Kosova ka mundur të mbajë të njëjtin pozicionim politik sikur edhe një numër i madh i intelektualëve turq, që nuk janë në krah të asnjërit prej dy poleve në konfliktin Erdogan-Gylen.
Por, përtej kësaj, Kosova duhet të mbrojë ligjet dhe rendin e vet, i cili, së paku në letër, është demokratik, dhe që secilit shtetas kosovar dhe të huaj i garanton gjykim të drejtë dhe e konsideron të pafajshëm derisa nuk dëshmohet e kundërta. Dhe i jep mundësi ligjore të kontestojë para drejtësisë çdo akuzë dhe aktgjykim, para se të ndëshkohet.
Në rastin e turqve, këto parime janë shkelur.
Nuk është dashur Kosova të bëhet kështu.
Nuk është dashur Kosovën ta bëjnë kështu.
Nuk është dashur t’i lejojmë që Kosovën ta bëjnë kështu.
agronb@kohaditore.com
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1164>
Title:<https://www.koha.net/veshtrime/83020/pergjegjesia-e-skaduar/>
Content:<
Institucionet e shtetit, duke u mjaftuar me përmbushjen administrative të mandateve të veta, krijojnë përshtypjen se manipuluesit me produkte ushqimore në Kosovë janë mbi ligjin, ndërsa koston - si atë financiare ashtu edhe atë shëndetësore – e paguajnë qytetarët e rëndomtë, konsumatorë të nëpërkëmbur
Edhe zyrtarisht, autoritetet belge kanë njoftuar se Kosova ishte ndër vendet ku është eksportuar mish i ngrirë me etiketa të manipuluara për të fshehur vjetërsinë e ushqimit. Në rastin e Kosovës, është dëshmuar se kompania ushqimore belge “Veviba” në vitin 2016 kishte eksportuar në Kosovë mish të ngrirë nga viti 2004.
Në Belgjikë, pasojat ishin të menjëhershme sapo u mbyll hetimi dhe u dëshmua se prodhuesit e pandërgjegjshëm u kishin shitur ushqim të rrezikshëm njerëzve: kompania “Veviba” u mbyll, të gjitha produktet e saja të dyshimta u tërhoqën nga shitja, ndërsa institucionet belge nisën hetime edhe për raste të tjera ku ka dyshime për manipulim me produkte të mishit.
Por në Kosovë, ku mishi i prishur është zënë në vitin 2016, autoritetet përgjegjëse nuk tregojnë vendosmërinë dhe ashpërsinë sikur belgët.
Konsumatorëve dhe publikut kosovar nuk ka kush i jep përgjigjet në pyetjet e shumta që shtrojnë me të drejtë.
- Kush dhe si e importoi mishin e prishur? E ka ditur importuesi se importon mish të vjetër 12 vjet?
- Meqë rasti është i vitit 2016, ka pasur ndonjë hetim në Kosovë për skandalin?
- Po para këtij rasti, sa herë të tjera janë zënë dhe asgjësuar sasi të mëdha mishi dhe ushqime të tjera të prishura? Ka pasur ndonjë aktakuzë për raste të tilla? Është dënuar kush? Ka pasur ndonjë gjobë?
- Si mund t’i sigurojë Agjencia e Ushqimit dhe Veterinarisë konsumatorët se produktet që janë në treg nuk janë të rrezikshme? Si mund t’i besojë qytetari i Kosovës institucioneve që heshtin përballë tij?
Një mori pyetjesh mbeten pa përgjigje, jo vetëm rreth skandalit të fundit, por për gjithë problemin e cilësisë së ushqimit që konsumojnë kosovarët. Institucionet e shtetit, duke u mjaftuar me përmbushjen administrative të mandateve të veta, krijojnë përshtypjen se manipuluesit me produkte ushqimore në Kosovë janë mbi ligjin, ndërsa koston - si atë financiare ashtu atë shëndetësore – e paguajnë qytetarët e rëndomtë, konsumatorë të nëpërkëmbur.
* * *
Në një Kosovë tjetër fare, në vitin 2016, ditën kur mishi i prishur është zënë, institucionet përgjegjëse – Agjencia e Ushqimit dhe e Veterinës, Dogana e Kosovës, Prokuroria e Shtetit si dhe përfaqësuesi i Qeverisë, do të mbanin një konferencë për media, për të njoftuar publikun se kanë zënë një sasi të madhe mishi të prishur, se kanë njoftuar autoritetet e vendit të origjinës për rastin, së kanë nisur hetimet kundër importuesit, se kanë vënë në lëvizje të gjithë mekanizmat e Inspektoratit për të kontrolluar nëse në tregun kosovar ka produkte të pasigurta që kanë arritur të shmangin kontrollin e importit, dhe se kanë nisur veprime të tjera hetuese për të vërtetuar nëse ka dhe manipulime të tjera si ky me mishin belg.
Në të njëjtën konferencë për gazetarë, institucionet do ta bënin publik një numër emergjent telefoni ku konsumatorët do të raportonin raste të tjera të dyshimta, apo edhe incidente që mund të priten kur në treg shfaqet ushqimi i pasigurt. Dhe do të emëronin personin e posaçëm për rastin, të cilin do të mundë ta kontaktojnë mediat që kërkojnë informata.
Dhe dy-tri ditë më vonë do të njoftonin publikun për rezultatet e para të masave të ndërmarra, dhe, eventualisht, për masa shtesë, siç janë mbyllja e ndërmarrjeve që importojnë produkte të manipuluara (nëse dëshmohet se janë përfshirë me vetëdije në këtë krim), nisja e hetimeve kriminale ndaj të dyshuarve (nëse gjenden prova relevante se ishin përfshirë me vetëdije), tërheqja e produkteve të tjera që mund të jenë konstatuar si të dyshimta, si dhe veprimet e tjera të ndërmarra për frenimin e shfaqjes së ushqimeve të pasigurta në treg.
Një javë më vonë, do të jepeshin edhe informatat e plotësuara, ndërsa brenda muajit i gjithë rasti do të kalonte në përgjegjësi të institucioneve relevante – krimi do të ndiqej nga gjyqësori, shkeljet e natyrave të tjera do të adresoheshin përmes masave administrative-ligjore nga institucionet përgjegjëse: do të anuloheshin licencat, do të shqiptoheshin gjobat, do të propozoheshin ndryshimet në legjislacion dhe do të kryheshin reforma me qëllim që asnjë gjasë të mos ekzistojë që një gjë e tillë të përsëritet.
Në atë Kosovën tjetër, çështja e mishit të prishur belg nuk do të kishte ardhur si lajm në vitin 2018 nga mediat e Brukselit, por do të ishte adresuar brenda një muaji nga autoritetet tona, që do të rezultonte jo vetëm me një pengim efektiv të krimit, por edhe me ngritjen e besimit të publikut në institucionet përgjegjëse për kontrollin e cilësisë së ushqimit.
* * *
Por, Kosova është kjo që është, dhe në këtë Kosovë autoritetet nuk e kryejnë punën e vet me përgjegjësi, heshtin përballë skandaleve edhe kur ato rrezikojnë vetë shëndetin e edhe jetën e popullatës, ndërsa politikanët, ata që paguhen për të na qeverisur dhe përfaqësuar, ata nuk kanë kohë për këto “tema të vogla”, siç është shëndeti i njeriut të rëndomtë kosovar (as Qeveria e Kosovës, as presidenti, as Kuvendit e as partitë politike nuk patën as një reagim të vetëm publik rreth skandalit, ani se bëhet fjalë për rrezikimin e popullatës që e qeveris dhe përfaqësojnë).
Dhe, deri sa të jetë kështu, situata nuk do të ndryshojë.
Si vërtetim i kësaj na vjen lajmi i fundit se po i njëjti importues i mishit të prishur nga viti 2016, tani është zënë me një tjetër sasi të madhe të mishit të prishur nga importi, kësaj radhe mish pule.
Dhe, sërish, njerëzit me të drejtë pyesin: në kohën mes vjeshtës 2016 dhe pranverës 2018, çfarë ka importuar kjo ndërmarrje? Dhe çfarë kemi ngrënë ne, kosovarët? Dhe kush do të japë përgjegjësi, pse autoritetet, me mosveprimin e tyre, kanë rrezikuar popullatën?
Dhe sa kompani të tjera të tilla ka në Kosovë, që importojnë mish me çmime qesharake prej 1.20 euro për kilogram? Dhe sa mund të jetë mishi me atë çmim i freskët, cilësor dhe sipas standardeve?
Prapë, nuk ka përgjigje.
Andaj, në këtë Kosovë kështu si është, nuk duhet fajësuar qytetarin pse nuk i beson shtetit, por duhet shikuar në duart e kujt ka rënë ai shtet.
agronb@kohaditore.com
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1165>
Title:<https://www.koha.net/veshtrime/76612/cila-eshte-vija-e-kuqe-e-kosoves/>
Content:<
Pavarësisht zhvillimeve të mëtutjeshme, Kosova do të duhej të jetë në gjendje të përcaktojë vijat e veta të kuqe në raport me dialogun me Serbinë dhe marrëveshjen finale që ai proces do të mund të prodhojë
Hyrje
Dialogu për normalizimin e marrëdhënieve mes Kosovës dhe Serbisë është në fazën e rimendimit. Bashkimi Evropian e sheh procesin si pjesë të rëndësishme për strategjinë e vet të zgjerimit në Ballkanin Perëndimor; suksesi i dialogut tashmë hapur është vendosur si parakusht i afrimit të Kosovës dhe Serbisë me BE-në. Përparimi i Kosovës është më i ndërlikuar, për shkak të mosnjohjes së Pavarësisë nga pesë vende anëtare të BE-së, derisa Serbia e ka rrugën e anëtarësimit të hapur, nëse e arrin marrëveshjen e plotë për normalizim me Kosovën.
Deri tani, me gjithë faktin se dialogu është shndërruar në kushtin qendror për avancimin e Serbisë dhe Kosovës drejt BE-së, ai mbetet i brishtë – siç dëshmon edhe rasti i vrasjes së politikanit serb të Kosovës, Oliver Ivanoviq, në Mitrovicën Veriore. Vetëm disa orë pas krimit, delegacioni serb në Bruksel vendosi të tërhiqet nga takimet që shpresohej se do ta ringjallte dialogun pas më shumë se një viti.
Sidoqoftë, periudha e gjatë pa rezultate të prekshme nga dialogu, e përshkuar me tensionime të shpeshta dhe pa implementim të plotë të marrëveshjeve të arritura, ka nxitur një pajtim mes palëve që dialogu i Brukselit të rimendohet. Ndryshimi i formës dhe i përmbajtjes së dialogut është kërkuar shumë më parë, sidomos në Kosovë, por një gjë e tillë është vendosur të bëhet vetëm pasi është parë që dialogu po ngec kohë të gjatë.
Pritjet në BE ishin që dialogu të ngrihet në nivel të presidentëve, me çka supozohej se do të krijohej një situatë më e favorshme për arritjen e një marrëveshjeje finale për normalizim të marrëdhënieve mes Kosovës dhe Serbisë. Nga pala serbe dialogu tashmë është duke u udhëhequr nga presidenti Aleksandar Vuçiq. Në Kosovë ka kohë që Zyra e presidentit të Kosovës, Hashim Thaçi, përpiqet të marrë drejtimin e dialogut.
Megjithatë, edhe pse çështja e përfaqësimit të palëve ka marrë më shumë vëmendje tek publiku kosovar, thelbësore gjithsesi është forma që do të ketë dialogu në të ardhmen, dhe posaçërisht caku që pritet të vendoset para palëve: përmbajtja e marrëveshjes ligjërisht obliguese. Apo, siç e thotë një zyrtar i një shteti të fuqishëm të BE-së: “Dialogu nuk mund të vazhdojë pa e ditur se çka duhet të ndodhë në fund të tij… një dritë në fund të tunelit është e domosdoshme nëse duam të arrijmë deri atje”.
Rrjedhimisht, pyetja kryesore në këtë moment është se çka, saktë, mund të përmbajë marrëveshja përfundimtare. Deri tani Kosova ka insistuar se dialogu duhet të përmbyllet me njohje mes Kosovës dhe Serbisë. Por Serbia ka insistuar, së paku publikisht, se “kurrë nuk do ta njohë Kosovën e pavarur”.
Loja e Vuçiqit: Dialogu i brendshëm i Serbisë
E ,megjithatë, disa diplomatë dhe vëzhgues besojnë se tashmë ka një lloj lëvizjeje nga pozicioni refuzues serb dhe se presidenti aktual, Vuçiq, është i hapur për “zgjidhje kreative” që mund të çojnë në drejtim të një “marrëveshjeje historike” mes Kosovës dhe Serbisë. Madje, i ashtuquajturi “dialog i brendshëm për Kosovën”, të cilin Vuçiqi e ka nisur si një proces që do të duhej të prodhonte një pozicion të ri dhe konsensual serb rreth Kosovës, shihet si mekanizëm që do t’i mundësojë Serbisë të ndryshojë pozicionin e deritanishëm.
“Besojmë se Vuçiqi është i gatshëm për të lëvizur nga pozicioni i deritanishëm. Ai tashmë ka dhënë sinjale se po përgatitet ta bëjë këtë”, thotë një diplomat evropian.
Në anën tjetër, jo pak vëzhgues dhe njohës të zhvillimeve në Serbi insistojnë se i gjithë dialogu i brendshëm “është një farsë” e inskenuar nga vetë Vuçiqi, me synimin që publikut serb t’i krijohet përshtypja se “presidenti është duke e konsultuar popullin”.
“Vuçiqi tashmë e ka ndarë mendjen se çka do të bëjë… ai vetëm aktron, thuajse pret propozime dhe sugjerime nga dialogu i brendshëm”, thotë një vëzhgues i pavarur nga Beogradi.
Në fakt, disa burime të ndryshme perëndimore e kanë konfirmuar se Vuçiqi ka kohë që ka nisur biseda joformale me qarqe të ndryshme perëndimore, të cilëve po ua prezanton opsionet e pranueshme për të.
Dhe çka është ajo që Vuçiqi e paraqet si koncesion të pranueshëm nga ana e tij?
Sipas një zyrtari të lartë evropian, në bisedime me diplomatët e shteteve perëndimore, Vuçiqi joformalisht po paralajmëron se ai mund ta heqë referencën për Kosovën në Kushtetutën e Serbisë, dhe se eventualisht mund të tërhiqet edhe nga kundërshtimi për anëtarësimin e Kosovës në OKB.
Derisa nuk është e qartë se çka kërkon saktë si kundërshpërblim për këtë, burimet diplomatike vlerësojnë se Beogradi në përgjithësi nuk do të lëvizë nëse nuk ka zbatim të marrëveshjeve tashmë të arritura, para së gjithash themelimin e Asociacionit të komunave me shumicë serbe në Kosovë.
Vëzhgues nga Beogradi paralajmërojnë se themelimi i Asociacionit të komunave me shumicë serbe do të mundë të vihet nga Vuçiqi si parakusht për heqjen e referencës për Kosovën nga Kushtetuta e Serbisë. “Në atë rast Vuçiqi do të mundë të ofronte në pajtim të Serbisë, që Kosova të marrë ulëse në OKB të jetë pjesë e marrëveshjes përfundimtare për normalizim”, thotë vëzhguesi.
Sipas diplomatëve, pajtimi i Serbisë me ulësen e Kosovës në OKB do të ishte një “koncesion i madh”. Zyrtarët në disa nga kryeqendrat evropiane besojnë se në rast se Beogradi pajtohet me anëtarësimin e Kosovës në OKB, atëherë kjo do ta bëjë të pavlefshëm argumentin e kundërshtimit tek disa shtete që nuk e njohin Pavarësinë e Kosovës, përfshirë pesë shtetet anëtare të BE-së.
Por, siç vërejnë analistë perëndimorë, pengesë për anëtarësimin e Kosovës në OKB është, para së gjithash, Rusia, dhe jo Serbia. “Vetoja ruse në Këshillin e Sigurimit nuk është diç që mund të eliminohet si mundësi nga Serbia… veton ruse mund ta eliminojë si pengesë vetëm Putini”, thotë një analist evropian.
Sipas këtyre burimeve, ofrimi i ulëses në OKB nga Vuçiqi është një karrem të cilin Kosova nuk do të duhej ta gëlltiste.
Ndarja ende në tavolinë?
Megjithatë, javët e fundit, sidomos pas vrasjes së Ivanoviqit, deklaratat zyrtare sikur shpijnë në konkludimin se Serbia, në masën më të madhe, nuk pret që të ketë një marrëveshje me Kosovën. Ministri i Jashtëm serb, Ivica Daçiq, së fundi deklaroi se pritjet që ka Bashkimi Evropian se gjatë vitit 2018 do të mundë të arrihet pajtim për zgjidhjen përfundimtare për marrëdhëniet mes Kosovës dhe Serbisë “janë përralla”.
“Skepticizmi im bazohet në realitet, dhe kjo do të thotë se kur dikush flet se duhet të arrihet zgjidhja për Kosovën, ata në Perëndim kryesisht mendojnë që ne duhet ta pranojmë Pavarësinë e Kosovës të shpallur njëanshëm. Nëse këto janë pritjet nga viti 2018, unë me sigurinë e plotë mund të them se këto janë përralla”, ka thënë Daçiqi në një intervistë dhënë Radiotelevizionit të Vojvodinës.
Daçiqi i ka quajtur “përralla” edhe deklarimet se Serbia do të mundë t’i hapë rrugë Kosovës për në OKB. “Vendimi i anëtarëve të përhershme të Këshillit të Sigurimit, në fund, do të varet nga Serbia, ndërsa Rusia dhe Kina do të respektojnë vendimin e Serbisë”, ka thënë Daçiqi, duke qartësuar se: “Që ne ti sugjerojmë Rusisë që ta lejojë Kosovën në OKB dhe të votojë për një gjë të tillë… kjo nuk është as përrallë, është fatamorgan”.
Një pozicionim i tillë nga Beogradi vjen në kohën kur Bashkimi Evropian përgatit strategjinë e re për zgjerim në rajonin e Ballkanit Perëndimor, e cila, në fakt, Serbinë e sheh si të parën nga shtetet e rajonit në rendin për anëtarësim. Për më tepër, Serbia dhe Mali i Zi janë dy vendet e vetme për të cilat Komisioni Evropian ka dhënë një datë indikative kur do të mundë të anëtarësohen në BE: Vitin 2025.
Pra, derisa Brukseli i ofron Serbisë rrugën e qartë për anëtarësim në BE, me kushtin që me Kosovën të arrijë një “marrëveshje gjithëpërfshirëse normalizimi në formën e një dokumenti ligjërisht obligues”, që nuk nënkupton njohjen e Pavarësisë së Kosovës, Beogradi reziston duke paralajmëruar se arritja e një marrëveshjeje përfundimtare Kosovë-Serbi në afatet e përcaktuara nga BE-ja “është joreale”.
Po çka, atëherë, është reale, sipas Beogradit?
Nëse do të kërkonim përgjigje nga Daçiqi, ai tashmë e ka thënë disa herë, publikisht: “Po përpiqem të propozoj një zgjidhje afatgjatë që bazohet në kompromisin e së drejtës historike dhe asaj etnike, që nënkupton caktimin e kufijve të asaj që është serbe dhe asaj që është shqiptare”.
Dhe, derisa Vuçiqi publikisht nuk e ka përkrahur këtë ide, ai as nuk e ka kundërshtuar, derisa Daçiqi ka folur gjerësisht për këtë shpeshherë, duke elaboruar se ndarja apo shkëmbimi i territoreve mes Kosovës dhe Serbisë do të ishte “zgjidhja e vetme reale afatgjate”.
Sidoqoftë, indikative në gjithë këtë zhvillim nuk është fakti se Daçiqi ka folur për një zgjidhje të tillë për “normalizimin e marrëshënieve, por është fakti se pakkush ka reaguar ndaj deklarimeve të tilla të Daçiqit, të cilat, megjithatë, janë në kundërshtim direkt të qëndrimeve bazë të BE-së dhe Perëndimit në Ballkanin Perëndimor kundër ndryshimit të kufijve dhe kundër ndarjeve në vija etnike.
Në fakt, sipas burimeve diplomatike dhe analistëve të pavarur, në takime joformale me zyrtarë të zgjedhur dhe disa personalitete me ndikim në Perëndim, edhe vetë presidenti serb Vuçiq e ka diskutuar mundësinë e ndarjes së Kosovës apo shkëmbimin e territoreve mes Serbisë dhe Kosovës si një zgjidhje që mund të jetë e pranueshme për Beogradin.
Sipas një zyrtari të një shteti evropian, problem nuk është që kohë pas kohe Serbia po e lanson këtë ide. “Problemi është se shohim një pasivitet tek Zyra e Mogherinit, as nuk ka vendosur vija të kuqe për tema të tilla, as nuk reagon fare kur këto gjëra thuhen… ndërsa shohim edhe një heshtje domethënëse tek disa në Prishtinë, po ashtu”.
Sipas burimeve, janë së paku tri shtete të BE-së që e kanë ngritur këtë çështje me Zyrën e Mogherinit, duke insistuar se BE-ja duhet të ketë një kufi të qartë përtej të cilit nuk shkohet.“Dhe ndarja e Kosovës, apo shkëmbimi i territoreve, apo ndryshimi i kufijve, nuk janë të pranueshme.
Një gjë e tillë është konfirmuar edhe nga një analist i pavarur evropian, i cili tha se palëve tashmë u është tërhequr vërejtja se ndarja apo shkëmbimi i territoreve nuk mund të diskutohet. “Sigurisht, në kryeqytetet evropiane janë të vetëdijshëm se një gjë e tillë do të ndikonte rëndë në gjithë rajonin, para së gjithash, në Bosnjë-Hercegovinë, dhe do të ishte në kundërshtim me gjithçka që kemi bërë në këta 25 vjetët e fundit në Ballkan… andaj dhe ka që janë të vendosur se kjo duhet hedhur poshtë, pa asnjë dilemë”.
Megjithatë, duhet pasur shumë vëmendje ndaj zhvillimeve në të ardhmen e afërt, kur në Serbi pritet të përmbyllet i ashtuquajturi “dialog i brendshëm”. Derisa njohësit e rrethanave në Serbi përgjithësisht pajtohen se “dialogu i brendshëm i Vuçiqit” është sajuar për t’i krijuar presidentit serb alibi për çfarëdo vendimi që ai do ta marrë në raport me Kosovën, zhvillimet e fundit pas vrasjes së Oliver Ivanoviqit sikur paralajmërojnë se jo gjithçka mund të kalojë qetë, ndërsa pasojat gjithsesi do të ndihen edhe në Kosovë.
Dhe një nga rrethanat që duhet marrë parasysh te vrasja e Oliver Ivanoviqit, sipas një burimi të afërt me Qeverinë e Kosovës, është se i vrari ka qenë “kundërshtari ndoshta më i madh dhe më kredibil i ndarjes së Kosovës” te serbët kosovarë. “Rrjedhimisht, mënjanimi i Ivanoviqit, përveçse ka krijuar tensione në Kosovë dhe i ka dhënë arsye Beogradit sërish për të ndërprerë dialogun, po ashtu ka mbjellë frikën te serbët e Kosovës, si dhe e ka kthyer ndarjen si opsion”.
Kosova në kaos
Por Kosova nuk duket mirë e mbrojtur ndaj këtyre kërcënimeve. Derisa brenda BE-së tashmë janë alarmuar me zhvillimet e fundit në Kosovë, Serbi dhe me dialogun e Brukselit, vetë Prishtina nuk duket se e vëren kontekstin skajshmërisht të pafavorshëm për Kosovën në të cilin ndodhin lëvizjet e Vuçiqit dhe Serbisë.
Kështu, derisa BE-ja përgatit strategjinë e re për zgjerim në Ballkanin Perëndimor, e cila do të përcaktojë ritmin e integrimit evropian për shumë vjet të ardhshëm, dhe Serbia përpiqet që përmes lojërave të ndryshme dhe balancimit mes Perëndimit dhe Rusisë vetes t’i sigurojë pozicione sa më të favorshme përballë Brukselit, në Kosovë vazhdon të mbretërojë një kaos politik. Vendi nuk ka një qëndrim konsensual ndaj pothuajse asnjë çështjeje me rëndësi fondamentale, përfshirë dialogun dhe rezultatin e tij përfundimtar. Partitë e ndryshme kanë qasje të kundërta rreth procesit, prej atyre që e përkrahin pjesëmarrjen në të si një proces që “nuk ka alternativë”, e deri te ata që e kundërshtojnë dialogun aktual me çdo kusht.
Por mungesa e konsensusit rreth dialogut tani nuk duket të jetë problemi më i madh i Kosovës. Që nga dhjetori i vitit 2017 vendi është zhytur në një krizë edhe më të thellë politike; iniciativa për shfuqizimin e Gjykatës Speciale ka lëkundur raportet me përkrahësit më të mëdhenj të shtetësisë së Kosovës, përfshirë Shtetet e Bashkuara të Amerikës.
Në anën tjetër, përpjekjet e fundit për të zhbërë Gjykatën Speciale përveçse e kanë thelluar krizën politike në vend (të nisur me kontestin rreth demarkacionit me Malin e Zi), i kanë përkeqësuar raportet me shtetet kryesore perëndimore, që përgjithësisht konsiderohen të jenë përkrahësit më të mëdhenj të Pavarësisë së Kosovës.
Në rrethana të tilla, me një BE edhe ashtu më shumë të interesuar për të afruar pranë vetes Serbinë, ftohje të raporteve mes Kosovës dhe shteteve të Quintit, dhe mungesë të çfarëdo konsensusi të brendshëm politik dhe shoqëror, është e qartë se Kosova ka një pozicion shumë më të dobët edhe në dialog.
Por, derisa tashmë është dëshmuar e vështirë nëse jo e pamundshme që të arrihet konsensus rreth çështjeve strategjike, si demarkacioni me Malin e Zi apo (sh)fuqizimi i Gjykatës Speciale, në rastin e dialogut, mundësia që Kosova të gjejë një pozicion konsensual, së paku në raport me synimet e Serbisë, do të duhej të ishte e arritshme.
Vijat e kuqe
Pavarësisht zhvillimeve të mëtutjeshme, Kosova do të duhej të jetë në gjendje të përcaktojë vijat e veta të kuqe në raport me dialogun me Serbinë dhe marrëveshjen finale që ai proces do të mund të prodhojë.
Për më tepër, analiza tregon se nuk do të ishte e paarritshme edhe që Kosova në dialog të paraqitet me një pozicion i tëri konsensual, i cili njëkohësisht do të ishte edhe në vijën e parimeve fondamentale evropiane, dhe i përkrahur nga disa shtete të fuqishme perëndimore, të cilat tashmë kanë shfaqur vërejtjet e veta për procesin e Brukselit.
Një gjë e tillë – që pozicioni i Kosovës të jetë parimisht i përkrahur nga vende të mëdha perëndimore – do të ndihmonte edhe në shtimin e presionit ndaj BE-së për të mbajtur procesin brenda kufijve të zgjidhjeve evropiane.
Kështu, vijat e kuqe kosovare do të mundë të përfshinin parime si këto:
- Sikur të gjithë kufijtë në rajon, ashtu edhe ata të Kosovës janë të pacenueshëm. Kosova nuk pranon bisedime që lejojnë mundësinë e ndryshimit të kufijve.
- Territori i Kosovës është një dhe i pandashëm. Si i tillë, ai nuk mund të qeveriset nga askush tjetër përveç institucioneve demokratike të Kosovës, të zgjedhura nga populli i Kosovës, me mandatin e caktuar nga Kushtetuta dhe ligjet e Kosovës.
- Dialogu i Brukselit është qenësor për paqen dhe stabilitetin jo vetëm në Kosovë, por në gjithë rajonin. Kosova është e përkushtuar për pjesëmarrje në këtë proces si mjet për arritjen e normalizimit të marrëdhënieve me Serbinë përmes një marrëveshjeje, e cila nuk mund të jetë në kundërshtim me parimet, standardet, normat dhe praktikat evropiane.
Rekomandimet për institucionet e Kosovës, Qeverinë dhe partitë politike
- Kundër ndarjes: Qeveria e Kosovës është e obliguar nga Kushtetuta e Kosovës që të kundërshtojë mundësinë e ndarjes së Kosovës, apo shkëmbimit të territoreve me Serbinë. Rrjedhimisht, është obligim i Qeverisë, por edhe i Kuvendit, i presidentit dhe i institucioneve të tjera të shtetit, që publikisht të kundërshtojnë idetë e ndarjes apo shkëmbimit të territoreve, pa marrë parasysh prej kujt vijnë.
- Mandati i ri për dialog: Institucionet e Kosovës do të duhej urgjentisht të hapnin diskutimin që do të shpinte drejt vendosjes së një mandati të ri për pjesëmarrje në dialogun e Brukselit. Rezoluta e re parlamentare është e nevojshme për t;i dhënë mandate ekipit të Kosovës për të negociuar atë që në dokumentet e BE-së po quhet “Marrëveshje gjithëpërfshirëse normalizimi në formën e një dokumenti ligjërisht obligues”. Përsëritja e gabimit që është bërë në negociatat e deritanishme, ku përfaqësuesit e Kosovës kanë nënshkruar marrëveshje pa konsensus paraprak politik parlamentar, mund të sjellë pasoja edhe më të rënda se që ishte kriza politike e shkaktuar nga Marrëveshja për demarkacion me Malin e Zi dhe Marrëveshja për krijimin e Asociacionit të komunave me shumicë serbe në Kosovë.
- Kërkimi i konsensusit: Edhe pse rrethanat aktuale nuk lënë vend për shpresa të mëdha, institucionet, partitë politike, po edhe shoqëria kosovare nuk duhet të heqin dorë nga ideja e arritjes së një uniteti nacional për çështje me rëndësi themelore për shtetin. Kërkimi i konsensusit duhet të jetë prioritet në agjendën e secilit institucion të vendit, para së gjithash, Parlamentit.
- Qeveria e Kosovës duhet ta vendosë si prioritet të vet adresimin e obligimeve që burojnë nga dialogu. Marrëveshjet e arritura në Bruksel duhet të zbatohen nëse janë konform ligjeve, ose duhet të modifikohen për të qenë në përputhje me ligjet e Kosovës. Zvarritja e zbatimit në çdo rast jep argumente në favor të Serbisë.
Rekomandimet për Bashkimin Evropian
- Parimet e reja për dialog: Bashkimi Evropian, apo më saktësisht Shërbimi i Jashtëm i BE-së, duhet të dalë publikisht me parimet mbi të cilat mund të lehtësojë dialogun Kosovë-Serbi. Këto parime nuk mund të jenë në kundërshtim me standardet e BE-së.
- BE-ja, qartë dhe hapur kundër ndarjes: Zyra e Mogherinit duhet të dalë qartë dhe publikisht kundër çdo ideje për ndarje apo shkëmbim territoresh, pa marrë parasysh prej kujt vijnë këto. Tolerimi i diskursit të ndarjes etnike vetëm sa do të thellojë mosbesimin jo vetëm mes palëve, por edhe ndaj BE-së, ndërsa ndarja në vetvete nuk është zgjidhje, por thjesht një prolongim i konfliktit.
- Trajtimi i barabartë i palëve: Ndërmjetësi mund të ketë sukses vetëm nëse palët i trajton në mënyrë të barabartë. Zyra e Mogherinit do të duhej të tregonte përkushtim të njëjtë për avancimin e Kosovës drejt BE-së, sikur që ka për Serbinë.
- Roli i BE-së: Në fazën e re, të fundit të dialogut, BE-ja do të duhej të ketë një rol më të qartë të definuar, që tejkalon pozicionin komod të lehtësuesit, i cili nuk merr përgjegjësi për asgjë nga procesi. Një diskutim i hapur për rolin e ri të BE-së është i nevojshëm.
(Analiza është e punuar për Grupin për Studime Juridike dhe Politike)
© KOHA. Të gjitha të drejtat janë të rezervuara.

Komentet


 Horizonti23/02/2018 09:56
Agron! Jeni si çdo here ne mbrojte te vlerave kombetare e demokratike



Shto koment





Posto
</form>


>
Index:<1166>
Title:<https://www.koha.net/veshtrime/76036/urime-per-10-vjetet-e-ardhshem/>
Content:<
Pyetja tani nuk është se çfarë kemi bërë dhe çfarë nuk kemi bërë në dhjetë vjetët e kaluar, por çfarë mund të bëjmë në dhjetë vjetët e ardhshëm, të forcojmë sukseset që kemi arritur dhe të zhbëjmë dështimet e deritashme?
Tani, kur shënojmë dhjetë vjet nga shpallja e Pavarësisë, është në natyrën tonë njerëzore të bëjmë përllogaritjen e të arriturave dhe sukseseve, por edhe të mangësive e dështimeve, si individuale ashtu edhe kolektive.
Kosova, siç na përkujtojnë shpeshherë miqtë ndërkombëtarë, është shtet i ri dhe shumëçka prej atyre që kemi bërë në këta dhjetë vjetët e kaluar, shumica prej nesh i kemi bërë për herë të parë!
Sigurisht, edhe miqtë, edhe ne e kemi të qartë se një numër jo i vogël i gabimeve nuk është dashur të ndodhnin fare, ndërsa jo pak prej sukseseve kanë ardhur jo si rezultat i planifikimit shtetëror, por më shumë si e arritur individuale, e në raste edhe si pasojë e rrethanave fatlume të krijuara nga të tjerët.
Këtu, para së gjithash, hyjnë sukseset e sportistëve dhe artistëve kosovarë, shumë prej të cilëve nuk është se janë përkrahur nga shteti dhe shoqëria, e në disa raste, madje, janë dekurajuar deri në skajshmëri, duke e fituar mirënjohjen tonë vetëm pasi e dëshmuan vlerën e tyre në skenat botërore.
Sidoqoftë, edhe kështu jemi në pozitë që të numërojmë suksese të ndryshme, prej medaljes olimpike të Majlindës nga Rio dhe nominimit të “Shokut” në “Oskar”, e deri te pushtimi i toplistave globale të muzikës së popullarizuar nga Rita e Dua.
Dhe kjo, pa dyshim, na bën të ndihemi mirë, sepse na bën të kuptojmë se gradualisht, nga një rast sui-generis, po shndërrohemi në pjesë të rregullt e të barabartë të kësaj bote, me të gjitha të mirat e të këqijat që një gjë e tillë i sjell.
Dhe, sapo i përmendim të këqijat, nisim të ndiejmë më pak arsye për festë, e më shumë për brengosje, meqë çdo përllogaritje e të bëmave tona kolektive të kësaj dekade prejse jemi shtet i pavarur na nxjerr të dhëna që normalisht do të duhej të na turpëronin.
Prej degradimit të rëndë të demokracisë dhe sundimit të ligjit, deri tek niveli katastrofal i qeverisjes dhe shërbimeve publike, gjithçka na bën të kuptojmë se ndjenja e krenarisë për mundësinë që na është dhënë dhe e kemi fituar për të ndërtuar shtetin tonë çdo vit e më shumë është ngufatur nga zhgënjimi me ata që kanë marrë mandatin të ngrenë atë që sot e festojmë: Republikën e pavarur të Kosovës.
Jemi, pra, të vetëdijshëm se gjërat nuk kanë ecur mirë këta dhjetë vjet, dhe se entuziazmi me të cilin u nis ky projekt më 17 shkurt 2008 tashmë është mbytur nga korrupsioni dhe mosdija e atyre që qeverisin shtetin tonë dhe ne.
* * *
Tani, nëse vazhdojmë të numërojmë tutje çka nuk shkon - nuk sjell dobi.
Falë faktit se, përkundër të gjithave, kemi arritur të ndërtojmë një shoqëri ku shprehja e mendimit të lirë nuk mund të ndalohet, në këta dhjetë vjet ka rezultuar me debate e polemika nga më të ndryshmet.
Gjithçka është e qartë. Janë thënë të gjitha.
Dhe, pyetja tani nuk është se çfarë kemi bërë dhe çfarë nuk kemi bërë në dhjetë vjetët e kaluar, por çfarë mund të bëjmë në dhjetë vjetët e ardhshëm, të forcojmë sukseset që kemi arritur dhe të zhbëjmë dështimet e deritashme?
Tani, pra, është koha kur duhet pyetur veten: çka duhet bërë që, pas dhjetë vjetësh, më 17 shkurt 2028, kur të bëhemi gati për shënimin e 20-vjetorit të shpalljes së Pavarësisë, të mos evidentojmë problemet e njëjta sikur sot?
Çka mund dhe duhet bërë që më 17 shkurt 2028 qytetarët e Kosovës të mos e kenë mendjen te Qeveria e korruptuar dhe sistemi i padrejtë i drejtësisë, apo te vizat e munguara për Evropë, dhe papunësia e përhapur, Serbia armiqësore dhe veriu i kriminalizuar, Gjykata e padëshiruar Speciale, krimet e pagjykuara të luftës, integrimi i bllokuar evropian, arsimi i dobët, shëndetësia e sëmurë, bordet e politizuara, mediat e kontrolluara me lajmet e tyre të sajuara, diplomat e falsifikuara në universitetet e diskredituara, zgjedhjet e manipuluara nga politika e koalicioneve të interesit të ngushtë për pushtet.
Çka mund dhe duhet bërë që Kosova dhe qytetarët e saj të mos zihen në tymin e lotsjellësit, dhunës në institucione, vdekjeve misterioze, hetimeve të pambyllura, aksidenteve të organizuara, incidenteve të orkestruara, politikës së gënjeshtrës e mashtrimit të përhershëm?
Çka mund dhe duhet bërë që të mos hiqemi se për gjithçka që nuk shkon na ka faj Brukseli a Londra, Washingtoni a Berlini, Shkupi a Tirana, Beogradi a Moska, Athina, Ankaraja, Madridi, Vjena, Parisi, Roma a Sarajeva? Se nuk jemi në UNESCO për faj të Tokios e Varshavës, se testin e PISA-s e kemi të dobët për shkak të arsimit paralel të para 30 vjetëve, se nuk jemi në OKB për shkak se Beogradi bllokon zbatimin e marrëveshjes për normalizim, ndërsa fusnota mbi shtetin tonë nuk është shkrirë, sepse moti ishte i ftohtë edhe verën e kaluar.
Se opozita i ka faj pushtetit, dhe pushteti opozitës!
Çka mund të bëjmë, pra, që politika të mos jetë arti i marrëzisë, por i së mundshmes dhe progresives, dhe që politikanët e njëjtë nga vitet ‘90 të mos na e popullojnë hapësirën publike të fundit të dekadës së tretë të shekullit 21!
Dhe, nëse nisim të kërkojmë përgjigjet në këto pyetje që tani, gjasat nuk janë të vogla që kur të arrijmë në të enjten e javës së tretë të muajit shkurt 2028, në 20-vjetorin e Pavarësisë, të mundë të themi:
Kanë mbetur edhe shumë gjëra për t’u bërë, por kemi ecur mirë në këto vitet e dekadës së dytë të Pavarësisë. Shumë më mirë se në dhjetëvjetëshin e parë.
* * *
Kur më 18 shkurt 2028 të ndalemi për të përllogaritur se ç‘kemi arritur dhe çka jo, do të na duhet të përballemi me rezultatet e vendimeve që do të marrim, si shoqëri dhe qytetarë të këtij vendi, në dhjetë vjetët e ardhshëm.
Ashtu siç sot përballemi me realitetin tonë që vjen si pasojë e vendimeve dhe drejtimeve që kemi marrë në dhjetë vjetët e kaluar, prej 17 shkurtit 2008.
Dhe, gjasat nuk i kemi të këqija, nëse qysh sot e kuptojmë: E ardhmja nuk mund të ndërtohet prej atyre që dështuan deri më sot.
Është koha për një gjeneratë të re.
agronb@kohaditore.com
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1167>
Title:<https://www.koha.net/veshtrime/71991/transparenca-formale-nuk-mjafton/>
Content:<
Fatkeqësisht, kontrata për ndërtimin e termocentralit “Kosova e Re” është edhe një rast që vërteton se Kosova dhe qytetarët e saj nuk mund t’i besojnë Qeverisë së vet
I.
Ka gabuar rëndë Qeveria e Kosovës nëse ka shpresuar se me publikimin e kontratës së nënshkruar për ndërtimin e termocentralit “Kosova e Re” do t’i japë fund diskutimeve, polemikave dhe kundërthënieve rreth këtij projekti multimilionësh që ka më shumë se dhjetë vjet që është nisur.
Ka gabuar kabineti Haradinaj, po ashtu, nëse ka pritur që publiku kosovar t’i aplaudojë për faktin se ka krijuar qasjen në një marrëveshje koston e së cilës e paguajnë taksapaguesit e vendit. Bërja publike e kontratës, në vetvete, nuk është një veprim që duhet përshëndetur e as lavdëruar - është një obligim që Qeveria e ka ndaj votuesve dhe qytetarëve të vendit, të cilët janë sovrani i vetëm. Respektimi i obligimeve është detyrë e Qeverisë, për kryerjen e së cilës ajo nuk ka pse pret lëvdata.
Për më tepër, mospublikimi i informatave për shpenzimin e parasë publike do të ishte fshehje e informatave nga publiku, gjë të cilën e kanë bërë qeveritë e njëpasnjëshme në Kosovë, që prej fundit të luftës e deri më sot, me shumë kontrata e tenderë, të ngjashme si ky me “Kosovën e Re”.
Rasti i fundit i tillë madje është ende aktual: kontrata problematike me konsorciumin Bechtel-Enka për ndërtimin e autostradës “Arbën Xhaferi”, si pasojë e së cilës tani thuhet se Kosova i ka borxh ndërmarrjes amerikano-turke 63 milionë euro në emër të penalltive, mbetet e fshehtë për publikun, ndërsa Qeveria aktuale – që krekoset me transparencë - nuk ka vullnet për ta publikuar edhe atë. Ngjashëm, edhe kontrata tjetër me konsorciumin Bechtel për ndërtimin e autostradës “Ibrahim Rugova” është mbajtur (dhe ende mbahet) fshehtë, duke e lënë të pasqaruar se si u bë që Kosova paguan shtrimin e asfaltit miliona euro më shtrenjtë për kilometër sesa shumica e vendeve të zhvilluara të BE-së. As këtë kontratë kjo Qeveri nuk e bën publike.
Veprimet e tilla - fshehja nga publiku e kontratave dhe vendimeve qeveritare me interes për publikun – janë antidemokratike, të jashtëligjshme dhe të pamoralshme. Dhe, një Qeveri që fsheh informatat me rëndësi publike prej qytetarëve të cilëve supozohet se u shërben, nuk mund të quhet as demokratike as përfaqësuese e interesave të popullit.
II
Po, në rastin e kontratës për “Kosovën e Re”, Qeveria sikur thotë: “Po ne nuk jemi si qeveritë e mëparshme. Ja, e kemi bërë publike së paku këtë kontratë”.
Përgjigja e thjeshtë është sërish: kjo nuk mjafton. Transparenca pas nënshkrimit nuk ndihmon në adresimin e problemeve. Veprimi i Qeverisë Haradinaj, në këtë rast, është i njëjtë si veprimi i Qeverisë Thaçi në rastin e Marrëveshjes së Prillit 2013 me Serbinë, apo Qeverisë Mustafa në rastin e Marrëveshjes për demarkacion me Malin e Zi. Publiku kosovar, si opozita parlamentare ashtu edhe qytetarët në përgjithësi, vetëm njoftohen me përmbajtjen e marrëveshjes. Ndryshimet, sado të argumentuara, nuk janë opsion.
Thënë shkurt, Kosova është vënë para aktit të kryer. Tani, nëse arrijmë në konkludimin se zbatimi i kësaj kontrate do të jetë më i dëmshëm sesa anulimi i saj, e vetmja mundësi që kjo kontratë – të cilën shumica dërrmuese e ekspertëve edhe ashtu e cilësojnë si jashtëzakonisht të dëmshme dhe të pafavorshme në afat të gjatë për Kosovën – të mos jetësohet, është që Kuvendi të mos e votojë projektin, kur para deputetëve të kërkohet të pajtohen me obligimet afatgjata financiare me të cilat kontrata e ngarkon shtetin, e që llogariten si borxh publik. Në këtë skenar, Kosova do të duhej t’i paguajë kompanisë amerikane 19 milionë euro penallti.
Por në rast se kalon në Kuvend, kontrata e fut Kosovën në obligime dhe ngarkesa financiare të shumta dhe afatgjata, të cilat do të duhet t‘i paguajnë qytetarët në 20-25 vjetët e ardhshëm, prej rritjes së çmimit të energjisë elektrike, e deri tek krijimi i borxhit të madh publik. Këto kosto do t’i mbulojnë qytetarët e Kosovës si përmes faturave të rrymës, ashtu edhe përmes buxhetit publik.
Kur kësaj ia shtojmë faktin se me kontratë i krijojmë një ndërmarrjeje të huaj biznes me fitim të garantuar, ndërsa shtetin e Kosovës e shndërrojmë në argat të kësaj ndërmarrjeje, pyetja që shtrohet është: për çka shërben transparenca nëse aplikohet pasi që vendimi është marrë?
Përgjigja, natyrisht, është e thjeshtë: për formalitet!
III
Po t’i kthehemi edhe pak përmbajtjes së kontratës.
Sapo është publikuar kontrata, ekspertë të ndryshëm kosovarë kanë nisur leximin e rreth 1.000 faqeve dhe komentimin e dispozitave të ndryshme që përmban ajo. Dhe shumica janë pajtuar se jetësimi i kontratës së tillë do të shkaktojë:
- rritje të çmimit të energjisë elektrike, sipas nevojës së ndërmarrjes së kontraktuar “Contour Global”
- nënshtrimin e shtetit ndaj ndërmarrjes, së cilës i garantohet përveç fitimit edhe trajtim preferencial për 20 vjetët e parë të punës së “Kosovës së Re”
- pamundësinë e ndërtimit të një tregu vërtet të lirë energjetik, sipas standardeve evropiane
Të gjitha këto, do të kenë edhe efekte të tjera, mes të cilave qytetarët momentalisht më së shumti i brengos rritja e çmimit të energjisë, që gjithsesi do të shtojë shqetësimin social tashmë ekzistues, si dhe futja e shtetit në obligime të mëdha që pashmangshëm do të shterin ato pak mjete buxhetore që ndryshe do të mundë të përdoreshin në investime kapitale.
Sigurisht, edhe ndërtimi i termocentralit është investim kapital, por kostoja të cilën do të duhet ta paguajmë për këtë investim, nuk duket aspak në përputhje me përfitimet që do t’i kemi as në afat të shkurtër, as në afat të mesëm e as në afat të gjatë.
Dhe e gjithë kjo pa e adresuar çështjen e korrupsionit endemik që rëndom i rri si hije e madhe projekteve si ky. Në fakt, kur shohim çështjen e shpronësimeve në Shipitullë, ku Qeveria ka zgjedhur të shpërblejë mashtruesit të cilët jashtëligjshëm kanë ndërtuar objekte për t’ia shtuar vlerën (fiktive) pronës, nuk mund t’i shmangemi përshtypjes se Kosova, edhe në këtë rast, po paguan çmim shumëfish më të lartë se çmimi i tregut, për diçka që, ka mundur shumë lehtë të bëhet ndryshe.
IV
Një çështje që gjatë nxit edhe më shumë dyshim është ajo e gjuhës së kontratës së nënshkruar. Kontrata e publikuar është në gjuhën angleze, ndërsa ministri përgjegjës tha se versioni në gjuhën shqipe është ende në përkthim, i cili do të marrë kohë për shkak se, siç u tha, “ka shumë terme teknike”.
Ministri sqaroi edhe se negociatat janë bërë në gjuhën angleze, dhe se shteti ka pasur “shumë këshilltarë ndërkombëtarë” për këtë punë.
Insinuata këtu është se kontratën në tërësi e kanë shqyrtuar dhe negociuar këshilltarët ndërkombëtarë, ndërsa vendimmarrësit në Qeveri kanë vendosur ta nënshkruajnë bazuar në këshillat e këshilltarëve.
Që në esencë do të thotë se Qeveria e cila e ka nënshkruar kontratën, nuk e ka lexuar atë. Apo, edhe nëse ndonjëri e ka lexuar, nuk e ka kuptuar mirë, sepse “ka shumë terme teknike”. E kuptueshme, meqë shumica e zyrtarëve qeveritarë njohurinë e gjuhës angleze nuk e kanë të nivelit që kërkohet për të kuptuar kontrata të tilla që kanë 1.000 faqe dhe “shumë terme teknike”.
Dhe derisa delegimi i vendimmarrjes joformale tek këshilltarët ndërkombëtarë nuk është i jashtëligjshëm, më duket se është jashtëzakonisht i papërgjegjshëm. Nëse për asgjë tjetër, për shkak të përvojës që na tregon se shumë prej këshilltarëve të tillë, më pas kanë përfunduar të punësuar për ndërmarrjet që fituan kontrata prej Qeverisë, të cilën ata e këshillonin.
Kjo, për këshilltarët ndërkombëtarë mund të jetë thjesht një biznes i mirë.
Por, fatkeqësisht, për Kosovën është edhe një rast që vërteton se nuk mund t’i besojë Qeverisë së vet.
agronb@kohaditore.com
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1168>
Title:<https://www.koha.net/veshtrime/98044/aspiratori-i-madh/>
Content:<
Paradoksalisht, Qeveria më e suksesshme kosovare do të bëhej ajo që siguron që sa më shumë njerëz të largohen sa më shpejt nga Kosova për në Evropë. Dhe ky është indikatori më i mirë sesa është besimi në perspektivën brenda vendit.
1.
Berberi im në Prishtinë ka nja gjashtë muaj që e ka të hapur konkursin për berber/asistent. Atyre që pranojnë ua jep përvojën e tij falas dhe një rrogë minimale prej 350 eurosh. Deri më sot nuk ka të lajmëruar për vend pune.
Dikur, dhe jo shumë moti, para luftës, ekzistonte tradita e kallfasë, të atij që shkon e merr mësim te ustai dhe pastaj, kur ta marrë zanatin, i hyn punës. Familjet i çonin fëmijët e tyre për të marrë zanat, pa pritur të merrnin rrogë. Herë-herë duhej qerasur mjeshtrin që ta pranojë fëmijën për atë që sot quhet asistent zanati.
Por kjo nuk ndodh sot. Berberi im, në analizën më të mirë sociologjike për momentin, cek dy faktorë thelbësorë pse të rinjtë nuk lajmërohen në konkurs fare. Njëri është faktori evolutiv (kohë) dhe tjetri, i lidhur me të, faktori i projeksionit alternativ të ardhmërisë. Në fakt, berberi tha diçka më të thjeshtë: “nuk e do kush paren me rrogë, dalëngadalë” dhe “çdonjëri po i pret vizat e me dalë”. Por, kur e përkthen në rrafshet kohore, del se në kulturën e të rinjve - të atyre që nuk lajmërohen në konkursin e berberit - nuk ekziston bindja se në formë evolutive - së pari si asistent, pastaj si berber, pastaj si pronar dyqani vetjak - mund të arrihet rehatia ekonomike e sociale. Dhe dy, edhe po të ekzistojë një evolucion i këtillë, më mirë që ai të bëhet diku jashtë Kosovës - në Zvicër, Gjermani, Suedi.
Liberalizimi i vizave, kështu, nuk është vetëm faktor politik - njëra Qeveri ra gjoja ngase nuk mund të siguronte liberalizimin e vizave e tjetra që është sot në pushtet këtë e mori gjoja sepse do ta sigurojë liberalizimin e vizave - por është faktor determinues ekonomik e social.
Dhe e dikton kohën.
Nuk janë duke e pritur lajmin për liberalizimin e vizave vetëm partitë e përfaqësuara në Kuvendin e Kosovës, për të arsyetuar veprimin e vet politik pro apo kontra, por është duke e pritur një lumë joaktiv i njerëzve, të cilët me t’u liberalizuar vizat do të ruajnë dy mijë apo tre mijë euro që i kanë marrë borxh apo kursyer familjarisht për të ikur rrugëve ilegale dhe do të nisen për në aventurën që duhet t’u krijojë jetë të re.
Paradoksalisht, Qeveria më e suksesshme kosovare do të bëhej, pra, ajo që siguron që sa më shumë njerëz të largohen sa më shpejt nga Kosova për në Evropë. Dhe ky është indikatori më i mirë sesa është besimi në perspektivën personale brenda vendit.
2.
Pronari i lavazhit në Kavajë, ku e laj veturën, e ka hallin pothuajse të njëjtë. Nuk po mund të gjejë punëtorë për të larë vetura. Ata që i kishte ikën, kush në Holandë e kush në ndonjë shtet tjetër. Vazhdojnë të lajnë vetura, por këtë e bëjnë në Holandë a ndonjë shtet tjetër, dhe dy shpjegimet sociologjike të berberit tim janë të vlefshme edhe për ata. Evolucionin e tyre e shohin duke larë vetura, fillimisht, e pastaj ndoshta të jenë edhe pronarë - por pronarë në Holandë, ku kostoja e punës është shumëfish më e lartë sesa në Kavajë dhe ku, të vendosur në një tren stabil i quajtur shtet social i së drejtës që ka ecur me qindra vjet më herët e do të ecin qindra vjet më tutje, mund të parashihet ardhmëria e sigurt.
Janë axhustatorët, muratorët, kamerierët - më thotë një pronar hoteli dhe ndërtimtar - që po ikin me të madhe. Pra, ata që nuk kanë nevojë as të mendojnë në formë evolutive: si axhustator e murator mund të fillosh tash e të punosh deri në pension dhe do të kesh një jetë të respektueshme.
Dhe, janë edhe infermieret dhe mjekët që po shkojnë. Prej shtetit ku ende mund të zbulosh sëmundje që janë harruar në vise të tjera të Evropës, shkojnë mjekët dhe infermieret shqiptarë për të hyrë në një garë të sistemeve të avancuara të mjekësisë në nivel botëror, siç është rasti me Gjermaninë a Suedinë.
Qeveria e Shqipërisë do ta shënojë si sukses të vetin fillimin e negociatave për anëtarësim në BE. Në fund të atij procesi shtetet anëtare të BE-së mund ta pranojnë Shqipërinë si shtet anëtar, duke i vënë kufizime kohore për të marrë pjesë në tregun unik të punës.
Nëse fillojnë negociatat në qershor, i tërë dhjetëvjetëshi i ardhshëm do të kalojë në mashtrim të ndërsjellë. Shqipëria do të përpiqet ta mashtrojë BE-në se nuk është duke marrë pjesë që tani në tregun e punës të BE-së, e BE-ja do ta mashtrojë Shqipërinë dhe veten kinse nuk di se kjo po ndodh.
3.
BE-ja mund të shikohet si një aspirator i madh. Së pari i thith njerëzit, e nëse ia vlen edhe shtetet ku jetuan ata njerëz. Kështu ndodhi me portugezë e spanjollë, grekë e kroatë, bullgarë e rumunë. Restorantet dhe kantieret e ndërtimit janë histori evolutive integrimi: dikur ishin spanjollët kamerierë e pastaj erdhën bullgarët, dikur ishin portugezët muratorë e pastaj u bënë polakët dhe pastaj rumunët.
Dallimi mes të gjithë këtyre është se shqiptarët janë nja 50 vjet andej, prejse Mareshali Tito vendosi se është më mirë të kesh emigracion të pasur se popullatë të varfër e të pakënaqur. Dhe, për dallim prej të gjithë këtyre, shqiptarët, këta të Kosovës, nuk shohin ende pikën kritike ku aspiratori i madh i BE-së do të fillojë të thithë brenda pos njerëzve edhe shtetet.
Në rastin më të mirë, shqiptarët e Kosovës presin që të jenë si shqiptarët e Shqipërisë, të kenë të drejtë me pasaportën e tyre të dalin e të kërkojnë punë në Evropë pa vizë. Në rastin më të mirë, shqiptarët e Shqipërisë presin të jenë si serbët, një shtet që negocion për t’u anëtarësuar në BE, por pa i rregulluar ende punët në shtëpi; njëri shtet nën influencë të madhe të krimit të organizuar të drogës, tjetri shtet nën influencën e madhe të krimeve kundër njerëzimit dhe derivateve më të rëndomta kriminale.
4.
Ka mbetur një traditë, pak nga turizmi, pak nga librat e historisë, që shqiptarët të nisin delegacionet e veta nëpër kryeqytete të Evropës për t’u ankuar për padrejtësitë që u bëhen shqiptarëve. Para njëqind vjetësh delegacionet e mustaqokëve - gegë e toskë, priftërinj e shkrimtarë - që shkonin për t’iu treguar kancelarive të Perëndimit se nuk jemi otomanë, se jemi sikur ta, se do bëhet padrejtësi po të mos na bëjnë shtet. Pas njëqind vjetësh, delegacionet nga Shqipëria e Kosova nisen për diçka që sot quhet lobing; delegacionet shqiptare, të të dyja shteteve kanë pothuajse të njëjtin refren: na bëhen padrejtësi, nuk jemi otomanë, jemi evropianë. Dhe, kërkesa: meqë jemi evropianë, na e bëni shtetin (shtetet) e tillë.
Njëqind vjet më pas, kancelaritë evropiane nuk varen prej letrave të gjata të konsujve për të kuptuar sa jemi evropianë, e as nga impresionet e mustaqokëve - gegë e toskë, priftërinj e shkrimtarë - por nga incizimet satelitore që tregojnë sasinë e drogës së kontrabanduar dhe përllogaritjet e thjeshta online që tregojnë se me çfarë shpejtësie marramendëse sunduesit e shtetit të ri në Evropë arrijnë të vjedhin thesarin dhe çdo gjë publike, pos atyre që quhen shtëpi publike, që janë pjesë e feudeve të tyre.
Ndërkohë, Shqipëria dhe Kosova janë duke nisur një valë të re evropianizimi. Në këmbë, duke kaluar një për një e njëqind për njëqind dhe një mijë për një mijë kufijtë e BE-së me shpresën imediate se në atë moment janë shndërruar në diasporë.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1169>
Title:<https://www.koha.net/veshtrime/96597/otomanet-ne-cannes-dhe-venecia/>
Content:<
Ligji kosovar i Parkinsonit: punët e Qeverisë zgjerohen për aq sa ka nevojë të punësohen pjesëtarët e feudit.
1.
Pashë që Agron Demi, drejtor i Institutit GAP dhe njëri prej zbërthyesve më të mirë të realitetit socio-ekonomik të Kosovës, ishte bërë nervoz me veprimin e fundit të Qeverisë, emërimin e koordinatorëve.
“Pasi u tejngop administrata shtetërore me ministra, zëvendësministra, agjenci... tash Qeveria Haradinaj e ka nisur një rend të ri të pozitave të larta shtetërore: atë të KOORDINATORËVE.
Koordinatorë që emërohen në pozita që do të duhej të mbuloheshin nga ministrat ose nga zëvendësministrat.
Pas emërimit të koordinatorit për Çështjet e Rinisë dhe koordinatorit Nacional për Administratë Shtetërore, sot qenkan emëruar edhe koordinatori për Ndryshime Klimatike dhe koordinatori për Kulturë, Rini dhe Sport. Tash kjo nuk ndalet derisa të emërohet nga një koordinator për secilën fushë.
“Koxha injorant duhet me qenë e mos me u ba nervoz me këtë kërdi që është ka bahet në taksat tona”.
Hapi i ardhshëm logjik, të cilin duhet ta ndërmarrë Qeveria dhe me të cilin do të bëhet edhe më tepër nervoz Agron Demi është se duhet të emërohen koordinatori për koordinimin e koordinatorëve, dhe, meqë një njeri nuk mund ta bëjë atë, atij i duhen së paku dy zëvendëskoordinatorë, dhe, meqë këta tre zyrtarë të lartë nuk mund ta bëjnë, duhet të vendoset Zyra e Koordinimit të koordinatorëve në nivel kombëtar.
Pas këtij hapi të ardhshëm logjik, ai i ardhshmi logjik është që koordinimi, si aktivitet i rëndësishëm shtetëror, të zbresë në nivel të pushtetit vendor, pra të kemi koordinator komunal të kulturës (që do të koordinojë aktivitetin kulturor në bashkësi lokale) e kështu me radhë.
2.
Ekziston logjika për këto veprime dhe ajo kaherë është gjetur në nevojën, natyrisht dhe aftësinë, e burokracisë që ta riprodhojë dhe ta rrisë veten. Ekziston tërë një fushë serioze e hulumtimit të riprodhimit të burokracisë dhe ekziston po ashtu një formulim, me ftohtësinë e humorit britanik që tërë këtë e shpjegon me një fjali: “puna zgjerohet për aq sa ta mbushë kohën e dhënë për ta kryer”. Nëse një punë mund të kryhet për një orë, por afati për ta kryer atë punë është një ditë, atëherë puna do të zgjerohet për aq sa ta përmbushë ditën e dhënë si afat.
Ky quhet ligji i Parkinsonit, sipas C.N. Parkinsonit që e shkroi këtë si fjalinë e parë në esenë humoristik të botuar në “The Economist” më 1955.
Ky ligj tashmë ka formatin e vet kosovar: “Puna e Qeverisë zgjerohet për aq sa ka njerëz të vet për të punësuar si anëtarë qeverie”. Do të thotë, nëse puna e Qeverisë, për shembull, është të ndihmojë kulturën dhe për ta bërë këtë nevojitet një buxhet dhe tre njerëz të punësuar, atëherë puna e Qeverisë për të ndihmuar kulturën do të zgjerohet për aq sa këtë gjë ta bëjnë 103 të punësuar. Dhe buxheti i kulturës është aty për të mbuluar nevojat e qeverisë për zgjerim.
Mjafton të shihen skenat e përsëritura të festivaleve ndërkombëtare të artit, Berlinale, Cannes e Venecia. Pjesë ndihmëse e kulturës do të jetë prania e zyrtarëve shtetërorë, disa prej të cilëve kulturës nuk i kanë rënë pranë as në formulimin “kaloi afër shtëpisë së kulturës”.
3.
Problemi është pak më i ndërlikuar se kaq.
Ky ligj vlen për shtetet evropiane. Ligji i Parkinsonit u lind në kohën e rënies së Perandorisë britanike, kur po ashtu me humor u konstatua fenomeni paralel i zvogëlimit të Perandorisë britanike dhe rritjes së burokracisë për ta administruar atë. Një drejtues i një perandorie tjetër, Mihail Gorbaçov, përmendi se Ligji i Parkinsonit është bukur i çmuar në Bashkimin Sovjetik. Nuk do mend, sundimi i këtij ligji do t’i ketë ndihmuar rënies së asaj perandorie.
Por, Kosova është e veçantë meqë është një shtet paraevropian. Nuk është paraevropian pse nuk është pjesë e Bashkimit Evropian; të këtillë nuk janë, për shembull, Republika e Maqedonisë apo Mali i Zi, por ato janë shtete evropiane. Kosova është paraevropiane, sepse ende nuk ka mbërritur të ketë funksionet e shtetit social, që është determinues thelbësor i shtetit evropian të shekullit XX. Pra, nuk të kualifikon si evropian të qenit në BE, të kualifikon nëse ke apo jo sigurim social, sigurim shëndetësor e pensional, sistem arsimor që prodhon fëmijë që dinë të kuptojnë ato që lexojnë.
Këtu Kosova ka dështuar plotësisht. Për 20 vjet pas çlirimit Kosova nuk ka arritur të bëjë asnjë të arritur fondamentale në shtetësi evropiane, por ka gjashtëfishuar numrin e zëvendësministrave. Identifikimi i shtetit, rrjedhimisht, nuk është me sigurinë që e jep shteti, por me sigurinë që ua jep shteti pjesëtarëve të feudit qeverisës, diçka që otomançe u shpërnda në të gjitha gjuhët e të sunduarve si bashibozukë.
Kosova, pra, është shtet paraevropian i cili gjendet ende nën primesat otomane.
Kështu është vështirë të aplikohet madje një ligj si i Parkinsonit.
4.
Ndoshta kështu është më lehtë e kuptueshme kultura e qeverisjes në Kosovë. Ajo mund të jetë thellë e ingranuar në besimin otoman se shteti është një thes i pafund të mirash për pushtetarin dhe feudin e tij. Dhe ky besim mund të dalë në sipërfaqe edhe më dramatike kur rajaja, (plebsi otoman) do të kopjojë zotërinë otoman, dhe si në rastin tonë, mendon se zotëri otoman bëhesh automatikisht nëse shkon në Venecia e Cannes dhe Berlinale, apo sikur një çetë e organizuar cubërie zë hotelet e Sofjes me çdokënd që vlerëson se duhet të identifikohet si zotëri i ri otoman në Samitin Evropian dedikuar Ballkanit.
Për këtë nuk nevojitet analiza socio-ekonomike. Nevojiten kujtimet e Eqrem Bej Vlorës në pjesët pas shpalljes së Pavarësisë së Shqipërisë. Aty raja e porsaliruar do të synojë të bëhet brenda ditësh sunduesi i ri i të gjitha feudeve të rishpërndara të një shteti që ende e ka të vështirë të bëhet.
© KOHA Ditore
© KOHA. Të gjitha të drejtat janë të rezervuara.

Komentet


Dritani01/06/2018 14:07
Si gjithnje briliant zoti Surroi,
por kujt me i tregue. Asnjeri nga keta ne pushtet nuk lexojne asgje. sikur te kishin lexuar, nuk do ishin fare aty. Merr Hashim Thaqin, nje njeri i paskrupullt, pa moral, pa dije, pa logjike dhe rezistent ndaj keshillave. Kosova me Hashimin nuk ka nevoje per asnje armik tjeter, ngase ai e ka shkaterruar me shume se cdo armik tjeter. Eshte ndotje e ajrit me u marr me Ramush Haradinaj, qe ndrron mendimet disa here ne dite. I papjekur ne pafundesi, ende ne moshen e adoleshences dhe agresiv si nje kafshe e futur ngusht pa rrugedalje. Shih mashtruesin dhe te korruptuarin Fatmir Limaj. Shih dhelpren dinake Kadri Veseli. Shih keta dinaket dhe hajdutet ordinere te LDK-se, qe luajne rolin e viktimes ne forme perfekte, per cmimin Oscar madje. Shih ....



Shto koment





Posto
</form>


>
Index:<1170>
Title:<https://www.koha.net/veshtrime/95175/cui-bono/>
Content:<
Si i shfaqi kriza me kimikate pasojat e mungesës së një sistemi.
1.
Sekretarja e Shtetit, Madeleine Albright, më pyeti një herë se si shkonte puna në Kosovë nën protektorat ndërkombëtar dhe në vend të analizës së gjatë mbi kompetencat e ngatërruara, sistemin e ligjeve të Kosovës, Serbisë, Jugosllavisë dhe rregulloreve të UNMIK-ut, që bënin lëmshin që vetëquhej sundim i ligjit dhe çdo gjë tjetër që dukej sikur Kulla e Babelit në të cilën njerëzit e të gjitha gjuhëve të botës nuk mund të merreshin vesh, ia tregova në një rrëfim që tingëllon si anekdotal për krizën e një dite të vetme.
Ajo qe njëra prej ditëve kur u ndërpre në tërësi prodhimi i energjisë elektrike. Në mbledhjen e mëngjesit të udhëheqjes së vendit - UNMIK-ut, kryeadministratori Kouchner kërkoi menjëherë informatë nga shefi i Shtyllës së Katërt (BE-së, që merrej me ekonomi), Dixon, përse bëhej fjalë. Ai kishte marrë informatë se ndërprerja e energjisë ishte bërë sepse mungonte një kimikat, i cili ishte banal, dhe si i tillë i blerë në furnizim të rregullt, por kur mungonte, siç bënte tash, ishte një kimikat banal që e ndërpret tërë prodhimin e energjisë elektrike. Rrëfimi për kimikatin u elaborua gjerë e gjatë nga teknologët, pastaj nga drejtuesit ekonomikë. Ai nuk u ble, sepse këtë nuk e bëri Prokurimi, dhe këtu pastaj u hap debati për kompetencat e Prokurimit - a i kishte KEK-u apo Shtylla e Katërt e UNMIK-ut, dhe brenda KEK-ut a e kishte kushëriri i këtij apo atij “komandanti”. Debatin e ndërpreu në atë moment Kouchneri dhe kërkoi që të gjendet urgjentisht kimikati, për të cilin për herë të parë kishin dëgjuar, por që të gjithë tanimë ia shqiptonin emrin sikur të kishin qenë në Obiliq për më shumë se një mandat.
2.
Që të gjithë të përfshirët në atë që ishte efektivisht Qeveria e Kosovës filluan të merreshin me kimikatin. Nxorën telefonat e tyre celularë shefi i OSBE-së, shefi i UNHCR-it dhe nga aty filloi të japë urdhra edhe komandanti i KFOR-it. OSBE-ja nuk kishte ndonjë përvojë me këtë e as me ndonjë kimikat tjetër - nuk ishte në misionin e saj - e kimikati nuk kishte ndonjë lidhje me kthim refugjatësh, kështu që të dy prijësit e këtyre misioneve rrudhën shpejt krahët në shenjë mungese suksesi. Shpresa më e madhe qe te komandanti i KFOR-it, por për dallim prej paragjykimeve që ekzistojnë për ushtrinë si një linjë vertikale ekzekutive që kryen punë, kjo zakonisht ndodh në luftë e në paqe, ku ushtritë duhet të merren me burokracitë e veta. Dhe kështu komandanti i KFOR-it u mor disa orë jo me kimikatin, por si të gjendeshin dhiare të ndryshme në burokracinë e ushtrive të ndryshme që përbënin KFOR-in e që disi ta siguronin atë kimikat. Sepse, në fund, KFOR-i nuk e kishte problem transportin e atij kimikati, por KFOR-i nuk ishte entitet buxhetor që të mundë të blinte kimikate për KEK-un; këtë në rastin më të mirë mund ta bënin ushtritë e veçanta që operonin brenda KFOR-it.
Gjatë ditës vendimmarrja kryesore për vend ishte puna e kimikatit të KEK-ut, që duhej të rivendoste punën dhe të nxirrte nga terri vendin.
3.
Kimikati u sigurua disi; Kouchner dhe komandanti i KFOR-it ishin edhe të përkushtuar, edhe punëtorë , edhe këmbëngulës. Dukshëm i lodhur, tërë rrëfimin ma tregoi Kouchneri. Dukshëm krenar ua bënte me dije vetes dhe të tjerëve se nuk kishte sfidë që nuk do ta tejkalonte. E nesër do të lindte një kimikat i ngjashëm, në një pjesë tjetër të Kosovës, që do t’ia merrte tërë energjinë.
Atë ditë, me krizën e kimikateve ndodhën shumë gjëra, por tri për të veçuar për këtë shkrim. U shfaq pasoja e mungesës së një sistemi: kimikati duhej të kishte ardhur në një sistem prokurimi normal, por u pa se nuk ka sistem prokurimi normal, për më tepër, nuk ka sistem menaxhimi në KEK.
Këtij dështimi sistemor iu dha përgjigje e një mungese tjetër sistemore: Qeverisja (protektorar apo ndonjë tjetër) nuk mund të mikromenaxhojë. Nuk mund të zëvendësohet mungesa e një sistemi prokurimi me një mungesë sistemi tjetër, një në të cilin Shefat nxjerrin telefonat dhe shohin se ku mund ta gjejnë një fuçi kimikatesh për të cilat nuk kishin dëgjuar një orë më parë.
Dhe, tre, siç do të vërenin paraardhësit romakë të Sherlock Holmesit, ndodhi mungesa e pyetjes: “cui bono”? Kujt i sjell të mira mungesa e kimikateve? Po të ishte gërmuar më thellë, do të mundë të kuptohej se kimikatet nuk mungojnë vetëm për shkak të mungesës së sistemit, por, duke e shkaktuar mungesën e sistemit, dikush mund të përfitojë. Ndoshta jo aq dikush që është në prokurim të kimikateve sa ai që mund të jetë në prokurim a shitje të energjisë elektrike, asaj që blihet jashtëzakonisht shtrenjtë kur do ta blesh aty për aty. Ose, ai që shet gjeneratorë.
4.
Kështu erdhëm deri më sot. Një rrëfim i këtillë do të kishte vlerë po të pyeste zonja Albright se si shkojnë punët në Kosovën e pavarur.
Në vend të analizës më të thellë, mund t’i tregohej se Kosova erdhi në “prag të krizës energjetike” (kështu e përshkruan zyrtarët dhe diplomatët) pasi nuk kishte qymyr nga mihjet, e nuk kishte, sepse nuk ishte hapur mihja e re në Shipitullë, e nuk ishte hapur sepse... Sepse ka munguar sistemi, ai sistem është zëvendësuar me improvizim dhe në fund dikush ka përfituar.
Apo, mund t’i tregohej se si PTK-ja po i afrohet “krizës që e çon në falimentim”. Në vend të sistemit të menaxhimit u vendos sistemi i eksploatimit të PTK-së nga organizata që u bë gati simotër, PDK-ja. Lista e përfituesve është e gjatë.
Rruga për Shkup, duke kaluar nga Gryka e Kaçanikut, u mbyll sepse në vend të sistemit të menaxhimit të rrugëve u ndërtua sistemi i eksploatimit të biznesit të ndërtimit të rrugëve (përfshirë edhe gurëthyesit). Përgjatë 19 vjetëve përgjigjja ndaj degradimit rrugor ka qenë improvizim dhe arnim, që kushton. Cui bono?
Ah, po. Prej vitit në vit hyjmë në krizë marrëdhëniesh me Serbinë. Vite me radhë u përpoqëm të ndërtojmë një sistem negociator vetëm për të parë se si negociatat dhe interesi shtetëror në një konflikt të papërfunduar me Serbinë trajtohen njëjtë si kimikatet e KEK-ut, mihja e Shipitullës, menaxhimi i PTK-së dhe shembja e gurëve në Grykë të Kaçanikut. Tre hapa të thjeshtë: në vend të sistemit bëhet improvizim, shkaktohet kriza që merr përgjigje improvizuese dhe vazhdohet deri te cikli i ri, sërish negociata.
Cui bono?
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1171>
Title:<https://www.koha.net/veshtrime/93795/emri-i-kompromisit/>
Content:<
Në kufirin jugor të Kosovës së shpejti mund të lindë Maqedonia e Epërme. Dhe duhet përkrahur.
1.
Në fillim të pluralizmit në ish-Jugosllavi, në Prishtinë mblidheshin partitë politike shqiptare gjithandej Jugosllavisë. Sa herë që vinin përfaqësuesit nga Maqedonia këshilla jonë, e aktivistëve kosovarë të asaj kohe, ishte që sa më shumë ta përkrahin ndërtimin e shtetit të ri dhe sa më shumë të jenë pjesë e tij.
Në atë kohë në qendrat politike etnocentrike, Beograd e Zagreb, partitë e periferive etnike merrnin sinjale të tjera, jo rrallë aso që do të ishin destabilizuese, dhe kjo u pa më së miri në Bosnjë-Hercegovinë.
Në Kosovë kishim një vizion tjetër për Maqedoninë, një që do t’u krijonte më shumë hapësirë shqiptarëve për punë, arsim, biznes dhe që këtë hapësirë të mos e kufizonte në rripin e ngushtë të Pollogut (mes Tetovës e Gostivarit), ku ishin shumicë dhe në disa "enklava" të tjera shqiptare.
Të njëjtin qëndrim, që do të integronte shqiptarët në Maqedoni kemi mbajtur gjatë luftës së vitit 2001. Në atë kohë jam përpjekur të ndihmoj edhe personalisht drejt vendosjes së parimeve për Marrëveshjen e Ohrit, dhe falë mençurisë së Arben Xhaferit dhe Ali Ahmetit, u vendos një proces evolutiv, i cili ndonëse i vështirë bëri që në vend të enklavizimit, shqiptarët të kenë si hapësirë të tyre jete, pune e vendimmarrje politike tërësinë e Republikës së Maqedonisë.
Alternativa ka mundur të jetë shumë lehtë ndarja territoriale, aq më shumë kur shqiptarët kishin krijuar edhe avantazh ushtarak. Ndarja, megjithatë, do të krijonte një konflikt të gjatë, nuk do të përmbushte interesat e popullatës shqiptare në Maqedoni dhe nuk do të përmbushte interesat strategjike shqiptare në regjion. E interesi strategjik shqiptar në regjion është integrimi i shteteve të regjionit në NATO dhe BE.
2.
Gjatë kësaj jave, 27 vjet pas shpalljes së pavarësisë, Republika e Maqedonisë mund të gjendet në situatë të përballojë edhe një sfidë. Në bisedimet mes kryeministrit grek dhe atij të Maqedonisë, me ndërmjetësim të Matthew Nimetz, që me këtë punë merret tashmë çerek shekulli, më në fund mund të zgjidhet problemi i emrit të shtetit, i cili me gjasë mund të quhet Republika e Maqedonisë së Epërme. Ky emër, nëse kjo është marrëveshja, do të duhej të shndërrohej në emër kushtetues brenda një periudhe dyvjeçare dhe brenda kësaj periudhe do të zgjidheshin edhe çështjet e përdorimit zyrtar (si për shembull përdorimin uniform të titullimit anglisht "Upper Macedonians" në të gjitha gjuhët, përfshirë edhe maqedonishten ("gornomakedonski") dhe shqipen.
Marrëveshja do të ketë ndërlikime gjuhësore dhe politike. Por çfarëdo që të jenë, shqiptarët e Maqedonisë duhet ta përkrahin marrëveshjen. Për dy arsye që kanë mbetur të njëjta si edhe më herët. Marrëveshja në fjalë nuk prek identitetin kombëtar të shqiptarëve; shqiptarët mbesin të njëjtë sido që të quhet shteti. Dhe dy, marrëveshja ka të bëjë me avancimin e mëtejmë të Maqedonisë drejt Perëndimit.
3.
Nëse Maqedonia arrin kompromis rreth emrit, mund të ndodhë që BE-ja ta ftojë Maqedoninë të hapë negociatat për anëtarësim dhe kështu të zhbllokojë qëndrimin prej statusit të kandidatit që e mban vite me radhë. Për më tepër, zhbllokimi i çështjes së emrit mund t&#39;ia sigurojë vendit anëtarësimin në NATO, në Samitin e korrikut.
Që të dyja këto veprime do të kishin një jehonë pozitive për Maqedoninë dhe qytetarët e saj, por do të kishin edhe implikime pozitive regjionale. Hapja e negociatave për anëtarësim në BE mund të shtojë presionin pozitiv që kjo të ndodhë edhe me Shqipërinë. Ndërsa, anëtarësimi në NATO do të krijonte një gjysmë hark të mirë sigurie të NATO-s (Mal i Zi, Shqipëri, Maqedoni) rreth zonës së konfliktit ende të papërfunduar mes Kosovës dhe Serbisë, duke shënjuar simbolikisht edhe rrugën e ardhmërisë.
4.
I tërë ky zhvillim pritet të jetë sfidues për testin e virusit rus. Sikundër në sistemet kompjuterike, aparati shtetëror - mediatik, i inteligjencës, diplomatik - i Rusisë vë në sprovë "sistemet operative" të shteteve që i konsideron antagonistike. Mali i Zi qe sprovuar me një përpjekje të vogël grushtshteti, superfuqia botërore, SHBA-ja me ndërhyrje në procesin zgjedhor më 2016 nëpërmjet të Facebookut dhe hackerëve. Maqedonia prej kohësh është testuar me përpjekje acarimi në marrëdhëniet ndëretnike dhe nuk do mend se do të bëhet sërish përpjekja për futje pykash, si brenda trupit politik etnik maqedonas ashtu edhe brenda atij ndëretnik të Maqedonisë. Apo, nëse arrihet marrëveshja, të Maqedonisë së Epërme.
Nëse kalon marrëveshja, do të shënohet një hap i rëndësishëm jo vetëm për Maqedoninë, por edhe për demokracinë liberale të sulmuar prej Rusisë dhe bashkëmendimtarëve.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1172>
Title:<https://www.koha.net/veshtrime/92402/njezet-vjet/>
Content:<
Ndoshta pa u mbushur njëzetvjetori do të ishte mirë të thuhej, kolektivisht, mjaft më me këtë vjedhje industriale të resursit më të madh e të pakthyeshëm, kohë
1.
Kur më pyesnin gazetarët e huaj herët në vitet nëntëdhjetë për parashikimin se çka do të ndodhë, gjeja një shprehje që më nxirrte nga sikleti i fallxhiut: shpresoj të mos ketë luftë, se po pati, pos viktimave të shumta do të humbasim edhe nja 20 vjet derisa të vijmë në vete.
Numri njëzet, ai i viteve që do të humbasim do të ketë dalë prej nënvetëdijes. Ndoshta pse më duken shumë, ndoshta pse janë shumë. Për cilëndo kategori janë shumë: për atë që i ka mbushur 20 janë tërë jeta, për dyzetvjeçarin gjysma, për gjashtëdhjetëvjeçarin një e treta, për tetëdhjetëvjeçarin çereku i jetës.
Mbase kështu, duke përmendur 20 vjetët që do të humbeshin ndjellja paqe, me efekt të njëjtë sikur kalimtarët e Sarajevës që kalonin nëpër "rrugën e snajperistëve" duke u mbuluar me xhaketë e pulovër, si mburojë kundër plumbave.
Çdo herë që shkoj në Sarajevë hyj në tramvaj dhe i vështroj fytyrat e njerëzve. Ato bartin brenda luftë që nuk kalon as pas njëzet vjetësh.
Një mik amerikan që ishte në Sarajevë dhe pastaj erdhi në Prishtinë më tha që fytyrat në Prishtinë janë më të gëzuara, ka më shumë rini. "Por edhe ju i kini punët lëmsh".
2.
Fytyrat e gëzuara, ato të rinisë që i pa miku im amerikan, janë të njëzetvjeçarëve që nuk kanë pikë tjetër reference. Kanë jetuar tërë jetën në lëmshin e pasluftës dhe çdo vit është më i mirë se tjetri. Por, natyrisht, ky del të jetë rezultat nëse pika krahasuese është jeta jote e deridjeshme.
Dr. Branko Horvat ma tërhoqi vërejtjen për këtë fenomen kur takohesha me të, në fund të viteve tetëdhjetë në Zagreb. Në Kosovë e gjithandej Jugosllavisë u bë i famshëm për librin e tij me të cilin i dekriminalizonte kërkesat shqiptare për avancim kushtetues, por në nivel botëror ishte i famshëm për shkak të kritikës së tij ndaj socializmit jugosllav. Ndonëse vetë ishte partizan dhe anëtar i PKJ-së prej moshës gjashtëmbëdhjetëvjeçare - apo ndoshta mu pse ishte i tillë – ai e kritikoi udhëheqjen e vendit për mungesë reformash ekonomike e administrative në momentin e duhur.
- Më 1965 ishte momenti i duhur, më tha. Kishin kaluar 20 vjet nga lufta, mjaftueshëm për ta konsoliduar vendin...
Se çfarë duhet të ishin reformat, ai ka shkruar libra, por me rëndësi për këtë shkrim është numri 20, ai i viteve që do kaluar për t&#39;u konsoliduar pas luftës.
Vitet pas atij 1965, dr. Horvat i konsideronte si ato të shansit të humbur.
3.
Njëzet vjet pas Luftës së Dytë Botërore u lind Komisioni i komuniteteve evropiane. Sot njihet si Komisioni Evropian.
U themelua më 1965, pasi traktatin për këtë e ratifikuan Franca dhe Gjermania, dy shtetet fqinje që njëzet vjet më parë kishin përfunduar luftën e madhe të përgjakshme, njërën prej luftërave rituale që ndodhnin mes tyre, duke marrë me vete jetët e miliona njerëzve.
Komisioni i komuniteteve evropiane qe vazhdimësi logjike e një koncepti të filluar me bashkëpunim institucional në fushën e çelikut dhe qymyrit. Koncepti i qymyrit dhe i çelikut filloi 8 vjet pas luftës. Njerëz të mençur në Gjermani, Francë dhe posaçërisht në Amerikë, të mbledhur rreth administratës së presidentit Truman e sekretarit të shtetit Marshall, vlerësuan se nuk mund të prisnin 20 vjet që gjërat të rehatoheshin në Evropën e shkatërruar. Dhe se nuk kishin as kohë e as para për të mbajtur me ndihma atë territor të madh, të shkatërruar e të uritur të quajtur Evropë.
Vendosën se pos komunitetit të qymyrit e çelikut kishin nevojë për komunitet tjetër, atë të kohës, një resurs të pakthyeshëm. Ashtu siç nuk mund të linin pa shfrytëzuar qymyrin e çelikun për nevoja të rindërtimit të përbashkët industrial, ashtu nuk mund të linin pa e shfrytëzuar kohën.
4.
Vitin e ardhshëm Kosova do të mbushë 20 vjet nga fundi i luftës. Tri funksionet bazike të shtetit bashkëkohor evropian, të "shtetit social" apo "welfare state"; arsimi, shëndetësia dhe siguria sociale, janë në nivel të njëjtë cilësie sikur menjëherë pas luftës - fazë imediate për ndihmë. Elitat politike të saj deri në njëzetvjetor, datën e "stabilizimit" të shoqërive të pasluftës, do të kenë shpenzuar tre miliardë euro dhe 7.300 ditë për asfalt dhe avancimin e interesave të tyre familjare dhe klanore.
5.
Kur ta kalojnë njëzetvjeçarin e luftës qytetarët e Kosovës mund të pyeten se a ekziston diku ndonjë plan i zhvillimit afatgjatë të vendit?
Pyetja nuk do të jetë me rëndësi. Siç kishte konstatuar kaherë ekonomisti John Maynard Keynes për planet afatgjata, ato edhe ashtu nuk çojnë kandar se "në afat të gjatë edhe ashtu që të gjithë do të jemi të vdekur".
Ndoshta pa u mbushur njëzetvjetori do të ishte mirë të thuhej, kolektivisht, mjaft më me këtë vjedhje industriale të resursit më të madh e të pakthyeshëm, kohës.

© KOHA. Të gjitha të drejtat janë të rezervuara.

Komentet


LIND14/05/2018 10:09
Ti përfaqëson zërin e qytetarit të rëndomtë të Kosovës, i cili kërkon drejtësi, punë dhe jetë të dinjitetshme.




Agimi Viti14/05/2018 10:10
Mbreme percolla nje emision ne televizionin kroat mbi nismen per referendumper dryshime ne sistemin zgjedhor,e cila nisme sulmohet fuqishem nga elita politike qofte ne pusntet apo opozite,sepse do te pamundesonte tregtine politike,depertimin e ne pushtet te atyre qe sdo te mund te kalonin pragun zgjedhor,pos permes tregtimit te votave dhe posteve politike si shperblim per ate tregti,etj.etj. pra derisa nuk pamj desohet qendrimi ne pushtet i kastave politike,lexo fajdegjinjve meritokrate,qe ne emer te asaj meritokracie te zhbere nga ata vete me zhberjen e shtetit dhe pasurive te ketij shteti gjysmak nga gabimet e tyre te qellimshme,nuk do te numrojme numrin 20 por ndonje numer tjeter si moment kur duhet te presim te ndryshojne gjerat per te mire,te pamunsedojme qendrimin ne pushtet te atyre qe skane legjitimitet....kjo jepe shprese per ndryshim ndryshe je i duke evrare shpresen vete ne




lind14/05/2018 10:10
Mentaliteti i ODAVE ësht toksik,kancerogjen?! MJERISHT E VËRTET ËSHT... I MADHI VETON SURROI.
DUHET FORC TITANIKE QË KOSOVA TË HY NË RJEDHAT DEMOKRATIKE,CIVILIZUSE.
Me këta politikan nuk shkohet askund?!.




Salki14/05/2018 10:11
Z. Surroi nje pyetje direkte per ju! A e keni vendos te mos I hyni politikes? a po doni qe edhe ju te jeni nje spektator si gjithe ne te tjeret. Nuk e di pse nuk po I bashkoni forcat me Albinin, Me qobana nuk mund te dalim nga ky hendek qe ka rene vendi yne. Une jam qaj I dyzeti qe gjysma me shkoi duke demonstruar kunder okupatorit serb, kurse kjo gjysma tjeter, duke protestuar kunder qobanav qe e kan zaptu shtetin edhe ja kan zan frymen kti vendi te bekuar.
Me rrespekt Optimisti i pessimist.




bujari11/05/2018 14:47
Veton , ju përgëzoj per këtë shkrim !
Në tërësi në Kosovë ka pak hulumtime dhe dokumente shkencore moderne.
Kosova ka një pushtet të analfabetëve .
Pushteti , gjitheve me ane te frikes mundohet te arije qellimet e veta.
Kur punojme nga frika efekti perfitues eshte I kundert.
Ne teresi, kur shikohen ndodhit e perditshme, te gjithe mendojme pse jeta eshte kaq e padrejte.
Pak njerez qe mendojne shendosh, ne vend se te ndrojne pllaken dhe te mendojne per vendin , edhe ata fillojne te luajne lojen e pushtetit sepse ne fund ajo I frikeson.
Tingellon shume keq,asgje nuk na mbyt shpejt ne kete bote, vetem kur ne pushtet e ke njerez te paedukuar dhe te paarsimuar.
Të gjithë jemi njerëz por rallë në Kosovë është dikush njeri.




Shto koment





Posto
</form>


>
Index:<1173>
Title:<https://www.koha.net/veshtrime/91089/kalimi-ne-biciklete-pa-rrote-anesore/>
Content:<
Lapsusi se Kosova nuk ka politikë të jashtme, nuk është larg të së vërtetës.
1.
Një lapsus i kryeministrit Haradinaj u keqpërdor nga politika në Serbi. Në një televizion të Beogradit ai deklaroi se Kosova nuk ka politikë të vet të jashtme, gjegjësisht bën pjesë në atë grup shtetesh politika e jashtme e të cilave bëhet në Washington. Në Beograd ky konstatim u shfrytëzua për të treguar se vetë shqiptarët mohojnë shtetësinë e Kosovës. “Çfarë shteti është ai që thotë se nuk ka politikë të jashtme të veten?”, pyetën apo konstatuan liderët serbë.
Më duket se kryeministri, në vrullin për të treguar afërsinë e Kosovës me Amerikën, deshi të thoshte se, duke qenë nën mbrojtje të Amerikës, Kosova është në masë të madhe e lidhur në politikën e vet të jashtme e të sigurisë me Washingtonin. I doli, në thjeshtësim, formulimi, se Kosova nuk ka politikë të veten të jashtme.
Dhe, pastaj dolën komentet zhvlerësuese ndaj tij dhe Kosovës në Beograd.
2.
Në fakt, kryeministri nuk ishte larg të së vërtetës. Kosova në masë të madhe ka treguar se nuk ka politikë të jashtme. Shpallja e pavarësisë së vendit (dhe këtë e di nga dora e parë, sepse kam qenë i përfshirë në fazën finale) ka qenë e përgatitur nga SHBA-ja dhe shtetet mike, në radhë të parë Britania e Madhe, Franca dhe Gjermania. Fushata e lobimit për njohje po ashtu. Ka pasur më shumë diplomatë francezë, për shembull, të angazhuar në njohjen e pavarësisë së Kosovës sesa ka pasur të punësuar Ministria e Jashtme e Kosovës, me shoferë e personel teknik. Dhe, mbrojtja e së drejtës për të shpallur pavarësinë para Gjykatës Ndërkombëtare të Drejtësisë në Hagë qe fryt i angazhimit të Mbretërisë së Bashkuar, me ish -juristin kryesor të Foreign Office-it. Së fundmi, diplomacia gjermane është ajo që përpiqet dhe gjen sukses në krijimin e unitetit brenda BE-së në çështjet për të cilat shtetet anëtare që nuk e kanë njohur Kosovën duan të tërheqin në drejtim tjetër.
Po, pra, ashtu siç mbrohet fizikisht nga NATO-ja, Kosova u mbrojt politikisht nga disa prej shteteve kryesore anëtare të NATO-s. Dhe, kur presidenti serb ndonjëherë i jep vetes leje poetike dhe thotë se Serbia nuk e ka hallin me Kosovën, por me shtetet e mëdha që e përkrahin Kosovën, është bukur afër realitetit.
3.
Problemi i Kosovës (dhe i përkrahësve të saj) megjithatë nuk mund të kërkojë të ecë gjithnjë sikur biçikletat e fëmijëve, me rrota anësore. Shtetet e fuqishme presin që fëmija i quajtur Kosovë kaherë duhet t’i ketë hequr ato rrota anësore dhe të bënte xhiron çiklistike, duke u dëshmuar vetes dhe të tjerëve se nuk është në kategorinë e sub-fëmijës.
Por, problemi tjetër i Kosovës është se kur u përpoq të ecte pa rrota anësore u rrëzua dhe vazhdon të rrëzohet. Sapo i erdhën gjashtë pikat e Ban Ki-moonit, me të cilat ofrohej parimi i bashkëpërgjegjësisë së Kosovës e Serbisë për Kosovën, presidenti, kryeministri dhe ministri i Jashtëm pranuan dhe dëshmuan se nuk dinë t’i japin biçikletës. Pastaj u rrëzuan me Marrëveshjen e Brukselit dhe, duke u rrëzuar në çdo raund “historik” të bisedimeve, tregonin se si çdoherë janë më të suksesshëm-të suksesshëm në rrëzim. Pastaj kandiduan me theqafje në UNESCO, për të treguar se as atëherë nuk e kanë mësuar biçikletën. Dhe, për çdo ditë dalin me ndonjë deklaratë të operuar nga mendja e shëndoshë (“Serbia nuk ka nevojë ta njohë Kosovën”) për të treguar se katër rrota në biçikletë janë më mirë se dy.
4.
Pra, problemi tjetër i Kosovës është iluzioni se, meqë Kosova nuk ka politikë të jashtme, dikush tjetër, dikush në Washington duhet të merret - me siguri merret, gjithsesi merret se s’bën - me politikën e jashtme të Kosovës.
Por, aty tashmë kemi hyrë në zonën e befasive. Politika e jashtme amerikane në masë të madhe është larguar nga Evropa e Ballkani atë ditë kur presidenti George W. Bush deklaroi në Shqipëri se “mjaft është mjaft, Kosova duhet të jetë e pavarur”. Presidenti Obama i kaloi tetë vjet në Shtëpi të Bardhë duke dashur ta ndërrojë perspektivën e politikës së jashtme amerikane, prej zonave tradicionale si Evropa drejt zonave të interesit strategjik të shekullit XXI, arritjen e një zone të lirisë ekonomike në Azi me lidership amerikan si formë e kundërvënies kundërshtarit më të madh strategjik të shekullit XXI, Kinës.
Politika e jashtme e presidentit Trump ende nuk ka marrë formë, sikurse edhe vetë State Departmenti. Kjo do të thotë se përderisa SHBA-ja kërkon të vendosë stabilitet institucional në politikën e vet të jashtme, vështirë është që të vendosë stabilitet në politikën e jashtme të Kosovës.
Në fakt, prej kohësh, prej presidentit Obama, politika e jashtme amerikane ndaj Kosovës është në autopilot, koordinatat e të cilit janë pjesë të një stabiliteti të establishmentit të sigurisë kombëtare : ruajtja e paqes në Kosovë e Ballkan, përkrahje evropianëve në negociatat e Brukselit, përkrahja arritjes së një marrëveshjeje obliguese ligjore që i mban Kosovën dhe Serbinë brenda botës “euroatlantike”.
Autopiloti nuk është domosdo lajm i keq. Nuk është ndonjë politikë prijëse e jashtme, por drejtimin e ka stabil, tash për tash të izoluar prej turbulencave që ka mundur të shkaktonte apo ka shkaktuar presidenti Trump në politikën e jashtme amerikane.
Por, në fund, nëse dikush kërkon pilotin, do ta gjejë autopilotin.
5.
Një gjeneral i pensionuar dhe diplomat amerikan, dashamir i Kosovës, nuk mund të kuptonte kundërshtinë e brendshme në të cilën është gjendur Amerika. “Ju bëmë të pavarur që të mundë të ecni vetë, e nuk po mund të largohemi nga roli i babysitterit”.
Analistët, politikologët, sociologët dhe diplomatët kanë shkruar ese, artikuj dhe libra për shtetndërtimin, duke u nisur nga ky shembull i Kosovës, “të pavarësisë me babysitter”. Gjithkund përmenden fjalët “është një proces”, “nevojitet kohë”, “shteti i ri”, “shteti i cili filloi nga zeroja”.
Këto shpjegime tregojnë për papjekurinë e shoqërisë kosovare për të marrë detyrat e veta. Madje, nënkuptojnë se kjo papjekuri është e pritshme, do të ishte e pritshme në çdo situatë e shoqëri tjetër.
Por, unë kam interpretim tjetër. Mendoj se shoqëria dhe elita politike ishin krejtësisht të gatshme, prej kohësh, për të hyrë në pavarësi, me shumë pak “babysitting”. Por, elitat politike në pushtet zgjodhën një ndarje të logjikshme të punës, të logjikshme për natyrën e tyre të menduarit. SHBA-ja dhe fuqitë e tjera do të merreshin me pavarësinë, sigurimin e Kosovës, politikën e jashtme dhe gjëra të tjera të ngjashme që i shkojnë “babysittingut” e ato, elitat, do të merreshin me kapjen e shtetit, vjedhjen e qindarkës së fundit të parasë publike, rekrutimin në punë publike e private të çdo kushëriri të afërt e të largët dhe vendosjen e një rrjeti të kriminalizuar që do të krijonte stabilitetin e nevojshëm, pamjen e një gjoja stabiliteti shtetëror.
Ja arsyeja pse Kosova nuk ka politikë të jashtme.
© KOHA. Të gjitha të drejtat janë të rezervuara.

Komentet


LIND07/05/2018 16:12
Ne jemi aktivë kundër forcave, të cilat rrezikojnë unitetin tonë nacional.
Shqiptarët, kurrësesi të dalin nga grazhdi i tyre politik, Robërisë shekullore: familjare, miqësore dhe klanore. Sëmundje e rrezikshme dhe e pashërueshme kancerioze që vazhdon edhe sot e kësaj dite t’i sjell dëm popullit shqiptar. Sëmundje, siç duket që kërkon vite dhe shekuj pë të dalur në jetë. Këmbekrye e kanë veshur arsimin dhe kulturën shqiptare me ferexhenë e zezë të partive politike. Këmbadoras, sot turren me lotë në sy e faqe dhe patetikë mallëngjimi, se: U kënaqën duke lëvduar njëri-tjetrin me një post politik dhe një copë letre duke shpallur veten gati për çdo ditë si “gjeni” shekulli nëpër manifestime kulturore e hapur panaire libri për çdo vit me një popull shkrimtar pa lexuesë, secili kokë më vete nëpër manifestime kulturore-politike në Katund e Qytete.
Thtetin e Kosovës e kanë në dorë dhe e drejtojnë mafio-oligarkët dhe bandat nga majat e shtetit dhe të nëntokës kriminale që kanë njerëzit e tyre në çdo dikaster dhe veprojnë sipas urdhrave të tyre."Vetëm ndaluni dhe mendoni një gjë, se sa mallra janë futur nëpër dogana pa u kontrolluar fare, mallra të dyshimta, të skaduara dhe jo të regjistruara, duke u ikur tatimeve të shtetit dhe duke i trashur xhepat këta mafio-oligarkë të kanaleve të nëntokës kriminale dhe njëkohë- sisht në anën tjetër duke dëmtuar me qindra miliona buxhetin ,pasurin e shtetit", pa u burgosur këta banditë të kanaleve të nëntokës nuk ka zhvillim ekonomik në Kosovë.
"Unë mendoj se nuk kemi të bëjmë me qytetarë të thjeshtë, por me agjentë të shteteve armiqsore ish okupatore, siq ësht Turqija-Serbija -rusija dhe Greqija. Kjo është fare e qartë".





Drini07/05/2018 13:58
Shkurt dhe sakte!




Hekurani07/05/2018 13:59
Te lumt z. Surroi, thjeshte, sakte dhe drejt!




Fatmiri04/05/2018 15:20
Saktë, si gjithëherë.




Hashim04/05/2018 11:24
Te lumte Z. Surroi!



Shto koment





Posto
</form>


>
Index:<1174>
Title:<https://www.koha.net/veshtrime/89755/dredhezat-e-konsensusit/>
Content:<
Nëse partitë politike duan të na bindin për konsensus, nuk kanë nevojë të gjejnë tema të reja:ja ku i kanë gjashtë turqit dhe KQZ-në.
1.
Kur flitet për shumë dredhëza, merre shportën e vogël, thuhet në popull, dhe kjo duket se po u ndodh iniciativave për konsensus politik në Kosovë.
Brenda tri ditësh vërshuan tri iniciativa të ndryshme politike që duhej ta bënin bashkë faktorin politik, kryesisht, shqiptar. Qeveria e Kosovës miratoi dhe dërgoi për shqyrtim parlamentar diçka që e quajti Platformë për dialog me Serbinë, kryetari i PDK-së, Kadri Veseli, ofroi një platformë konsensusi për pesë çështje që ai vlerëson se janë të rëndësisë së veçantë për vendin, ndërsa kryetari i LDK-së bëri ftesë për një tryezë që duhej të vendoste parimet e konsensusit dhe pajtimin për zgjedhje të parakohshme.
Meqë këto tri iniciativat dolën njëkohësisht, konstatimi më i lehtë është se mungon komunikimi bazik mes partive, jo vetëm mes atyre të pushtetit e opozitës, por edhe mes atyre që përbëjnë pushtetin. Kështu kemi ndeshjen pushtet-opozitë kur të njëjtën ditë kryetari i PDK-së kërkon konsensus për pesë çështje, ndërsa ai i LDK-së kërkon konsensus pak a shumë për një: si të shkohet në zgjedhje të parakohshme, në mënyrë që pas tyre të bëhet konsensusi për çështjet të cilat i shtroi kryetari i PDK-së. Apo ndeshjen tjetër, kur kryeministri i vendit (dhe kryetar i AAK-së) ofron një platformë të cilën e quan konsensuale për dialog me Serbinë, ndërkohë që kryetari i Kuvendit (dhe i PDK-së, partnerit të madh të koalicionit qeverisës) fton për dialog me Serbinë partitë politike të ulen e të krijojnë një platformë konsensuale. Do të kemi dy platforma "konsensuale"?
2.
Që të tri iniciativat do përshëndetur për vullnetin e mirë.
Qeveria e Kosovës bëri një përpjekje për t&#39;iu dhënë kahe negociatave me Serbinë, duke shprehur pritshmërinë e epilogut (njohjen e ndërsjellë) dhe pritshmërinë e procesit (një unitet politik i ndërtuar rreth presidentit e me mbikëqyrje të fortë parlamentare). Kryetari i PDK-së ftoi që, sikundër u arrit (pjesërisht) me demarkacionin, partitë politike të arrijnë një marrëveshje rreth negociatave me Serbinë, Bashkësisë së komunave serbe, ushtrisë, integrimeve evropiane dhe reformës zgjedhore. Kryetari i LDK-së ftoi që kriza e tanishme e legjitimitetit politik (qeverisje në pakicë) të zgjidhet nëpërmjet një marrëveshjeje të përbashkët pushtet-opozitë, pra një formë jotraumatike e tejkalimit të krizës.
Që të tri iniciativat, megjithatë, kanë pak gjasa të mbërrijnë qëllimin dhe janë në masë të madhe të pamjaftueshme.
Ajo që Qeveria e Kosovës e quajti platformë për negociata me Serbinë është vetëm një përshkrim i varfër i synimeve. Në mënyrë që të krijonte platformë, e pastaj edhe të ftonte për konsensus, Qeveria e Kosovës do të duhej t’u kishte dhënë një raport të detajuar dhe kritik deputetëve të Kuvendit të Kosovës për rrjedhën e deritanishme të procesit negociues. Në bazë të këtij raporti, Qeveria duhej të kishte konsultuar deputetët dhe ofruar pastaj një platformë e cila do të tejkalonte gabimet evidente negociatore që i ka bërë Kosova që nga viti 2011 deri më sot. Ndryshe, letra të cilën e ofroi Qeveria është vetëm një vazhdimësi, pra vazhdimësi me procesin i cili solli sulmin më evident potencial ndaj sistemit kushtetues të vendit me marrëveshjet e Brukselit.
E pamjaftueshme, rrjedhimisht, është edhe iniciativa e kryetarit të PDK-së. Në mungesë të analizës për atë çka ndodhi në Bruksel për shtatë vjet rresht, e në masë të madhe nën udhëheqjen apo pjesëmarrjen kyç të PDK-së, vështirë është të krijohet besueshmëria për konsensus.
Dhe, kjo vlen edhe për iniciativën e LDK-së. Zgjedhjet mund të jenë një zgjidhje për krizën e tanishme qeverisëse, por nuk janë zgjidhje automatike për çështjet të cilat ndodhin në këtë legjislaturë apo në të ardhmen. Partitë në pushtet nuk kanë interes për të shkuar në zgjedhje dhe sistemi e numrat janë të atillë që në zgjedhje të jashtëzakonshme mund të shkohet nëse ndonjëri prej anëtarëve të koalicionit (përfshirë edhe Listën Serbe) vendos. Përderisa këto të mos vendosin, vendi ka nevojë për përgjigje ndaj sfidave që i vijnë.
3.
Por meqë po manifestohet një vullnet për të ndërtuar konsensus, ja një sugjerim për partinë më të madhe të koalicionit qeverisës.
PDK-ja mund të dëshmojë përcaktimin për konsensus me gjashtë shtetasit turq. Ka kaluar një muaj nga rrëmbimi dhe dëbimi i gjashtë qytetarëve turq. Rrëmbimi dhe dëbimi u bë nga autoritetet shtetërore kosovare. Kryeministri kërkoi largimin e ministrit të Brendshëm dhe të shefit të AKI-së, Kuvendi mezi formoi një komision hetimor, ndërsa Prokuroria premtoi se do të merret me këtë çështje.
PDK-ja ka pasur dhe ka rast që të ftojë partitë politike të pushtetit dhe të opozitës, që në një tryezë politike të përcaktojnë një rrëfim të përbashkët, konsensual, të asaj që ndodhi. Për këtë nuk ka nevojë as komision hetimor e as Prokurori. Para se të shkarkohej, ministri i Brendshëm është dashur të jepte një raport me shkrim për rastin, duke shpjeguar thjesht se kush ka urdhëruar, kush ka zbatuar urdhrat dhe në çfarë baze ligjore janë dhënë urdhrat. Të njëjtën gjë ka mundur ta bëjë edhe shefi i AKI-së.
Kryetari i PDK-së, i cili ka qenë ndër të parët që ka reaguar ashpër ndaj rrëmbimit të gjashtë qytetarëve turq, ka pasur dhe ka ende rastin që nga kjo çështje të ndërtojë konsensus rreth njërës prej pikave kyç të shoqërisë sonë, sundimit të ligjit dhe respektit për të drejtat e njeriut. Këtë mund ta bëjë duke kërkuar, si kryetar i partisë më të madhe të koalicionit qeverisës që kryeministri, në cilësinë e tillë e të kryetarit të AAK-së, të paraqesë, javën e ardhshme, në tryezën e partive politike që mbledh pushtetin e opozitën raportin preliminar me përgjigjet për pyetjet bazike: kush urdhëroi, kush zbatoi, me çfarë baze ligjore u dhanë urdhrat dhe u zbatuan ata? Pas këtij raporti, partitë e pushtetit dhe të opozitës do të pajtoheshin për hapat e ardhshëm që duhet t&#39;i ndërmarrë shteti.
Arsyetimi eventual se me këtë çështje merret Prokuroria, andaj nuk mund të merren partitë politike, nuk pi ujë. Prokuroria nuk kërkon leje prej partive politike dhe anasjelltas; Prokuroria mund të merret me çfarëdo që ta ketë ënda e që e lejon ligji, dhe jeta politike nuk mund të ndalet për një a tjetër çështje me të cilën merret apo mund të merret Prokuroria.
4.
Dhe, ja një sugjerim për partinë politike më të madhe të opozitës.
Kryetari i LDK-së mund të krijojë konsensus ende pa mbërritur tek çështja e zgjedhjeve. Madje, e ka të pamundur të mbërrijë tek çështja e zgjedhjeve pa arritur konsensus për këtë çështje që rri, ta quajmë ashtu, në paradhomë.
Prej qershorit të vitit të kaluar i ka skaduar mandati kryetares së KQZ-së. Aktualisht anëtarët e Komisionit Qendror Zgjedhor janë me mandat të skaduar. Edhe nëse të gjitha partitë politike do të pajtoheshin me LDK-në se duhet shkuar në zgjedhje të parakohshme, kjo nuk do ta ndryshonte gjendjen e paligjshmërisë së KQZ-së. Për më tepër, gjendja e paligjshmërisë së KQZ-së prej verës së vitit të kaluar do të thotë një boshllëk juridik për rezultatet e zgjedhjeve vendore, dhe ky është problem edhe më i madh se në shikim të parë.
LDK, para se të shqyrtonte çfarëdo iniciative tjetër për zgjedhje, do të duhej të shqyrtonte gjendjen legale të KQZ-së. Nëse KQZ funksionon në një zbrazëti ligjore, atëherë ky është një problem jo vetëm për zgjedhjet, por për funksionimin e rendit kushtetues.
5.
Siç shkrova në fillim, u fol brenda katër ditëve për shumë dredhëza konsensusi dhe populli kaherë e ka ndarë këtë mençuri për shportën e vogël. Por mbase theksi duhej kthyer mbrapsht: këto ditë nuk është me rëndësi se me çfarë shporte del, me rëndësi është se ka apo mund të ketë dredhëza, qoftë edhe të pakta, konsensusi.
© KOHA Ditore
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1175>
Title:<https://www.koha.net/veshtrime/67233/grykesia-per-ledine/>
Content:<
Dhe gjersa qeveritarët i gjejnë saora paratë nga buxheti për “zyrtarizimin e mëtejmë me kravata”, janë qindra fëmijë kosovarë që vuajnë urie për bukë. Por shteti “nuk gjen”as mjete as kohë të merret me ta.
“Ka disa herë në shitore më shohin kinse për karamela/por kaçurrelja kur t’më shikjojë dal dhe në gjana tjera/ma nep këte, ma nep ate, edhe këte, edhe ate…”. Janë këto disa nga vargjet e një kënge të mirënjohur të artistit Muharrem Qena. Kënga është e vjetër, por këndohet me ëndje edhe nga të rinjtë. Me siguri nuk do të mungojë as në ahengjet festive të natës që shënon kapërcimin në motin e ri.
Personazhi i këngës mund të ketë qenë i imagjinuar apo ndoshta ishte vetë autori. Kjo ka pak rëndësi. E rëndësishme është që kënga u ka mbijetuar viteve dhe ka flladitur shpirtin e shumë brezave. Për ta impresionuar shitësen me kaçurrela që e adhuronte, djali supozohet se nuk i ka mbetur borxh dyqanit për gjësendet që ka marrë.
Në realitetin e sotëm kosovar është një personazh publik që sikurse djali i këngës ka shumë kërkesa kur hyn nëpër dyqane. Dhe ajo nuk hyn në to për të shikuar ndonjë kaçurrele. As për karamele. “M’i jep këto këpucë për djalin, ato këpucë për vajzën… këto… edhe ato, edhe këto këtu... për vete”, i thoshte ajo shitëses së re në moshë këtë dhjetor, në një nga dyqanet më të shtrenjta të këpucëve në Kosovë. Shitësja ia bën gati pakot dhe kur merr t’ia llogarisë shumën që duhet paguar stepet nga fjalët e klientes ekstravagante. “Tregoju shefave tu kush i ka marrë”, i thotë, dhe largohet pa paguar me qeset e mbushura me pesë palë këpucë. Një grua e tronditur me ngjarjen që sheh i drejtohet shitëses me sy të zgurdulluar: “Pse moj e le me dalë pa pagu?”. Shitësja rrudh supet, pa mundur të nxjerrë dot fjalë nga goja.
Kjo grua që ka vite që është bërë tmerr i dyqaneve e besa edhe i ordinancave private shëndetësore, është gruaja e një zyrtari të lartë shtetëror. “Blerja” e fundit është cikërrimë krahasuar me “blerjet” e tjera luksoze që i rrëfejnë për të pronarë biznesesh.
Sikur të mos ishte gruaja e një të fuqishmi në politikë, me siguri që nuk do të zinte vend në këtë kolumne. Veprimet e saj marrin vëmendje në publik, sepse është pikërisht statusi shoqëror i bashkëshortit që po ia jep asaj “imunitetin” për “të vjelë” mallra në dyqane sikur frutat në pemë. Deri më tani nuk është raportuar se ndonjë pronar biznesi e ka lajmëruar në polici. Arsyet mund të merren me mend.
Arrogancë e superioritet në publik shfaqin edhe gra e fëmijë të politikanëve të tjerë. Sjelljet e tyre nxisin neveri te qytetarët dhe vetëm sa ua konfirmojnë se kulturën e zhvatjes së parasë së shtetit dhe të popullit përveç në institucione pushtetarët e kanë etabluar edhe në familjet e tyre.
* * *
Ka shumë anekdota për të folmen e prizrenasve që nën ndikimin e turqishtes në shqipe e vënë theksin në fjalë aty ku nuk duhet. Në përpjekje për të ngushëlluar një bashkëbisedues se ka gjëra edhe më të këqija se ato që i kishin ndodhur prizrenasi i thotë “o kazi mazi”.
Të mësuar të jetojnë me hajni, korrupsion dhe haraç tenderësh në gjithë këto vite të pasluftës, deri para disa ditësh ekzistonte përshtypja se kosovarët më nuk mund t’i trazojë asnjë skandal qeveritar. Por disa vendime që mori Qeveria në 100-ditëshin e parë i tronditën jo pak kosovarët. Ua dëshmuan se paska “zi e ma zi”, siç ka dashur të thotë prizrenasi.
Vendimi i kundërligjshëm i kryeministrit për t’ia rritur pagën vetes dhe vartësve të tij dëshmoi se as kjo Qeveri nuk ndryshon nga ato të mëparshmet kur është çështja e përfitimeve personale nga buxheti i shtetit. Kulmin e shënoi arsyetimi i kryeministrit se i duhet pagë më e madhe edhe për të “blerë këmishë e kravata”. Disa të rinj iu përgjigjën me një aksion simbolik, por shumë domethënës, duke ia varur në rrethojat e ndërtesës së Qeverisë qindra kravata si donacion i mbledhur nga qytetarët. Të pranishmit në aksion me ironi shprehnin mllefin për vendimin që ua rrit beneficionet qeveritarëve në një kohë kur papunësia në Kosovë sillet në rreth 40 për qind, ndërsa rreth pesë për qind e popullatës jeton në varfëri ekstreme.
Vendimi ka nxitur reagime edhe të sindikatave të pavarura të punëtorëve të sektorit publik dhe, sipas deklaratave të përfaqësuesve të tyre, janari i vitit të ri mund të sjellë protesta e trazira sociale.
* * *
Dhe gjersa qeveritarët i gjejnë saora paratë nga buxheti për “zyrtarizimin e mëtejmë me kravata”, janë qindra fëmijë kosovarë që vuajnë urie për bukë. Por shteti “nuk gjen”as mjete, as kohë të merret me ta. “Nuk gjen” as për 200 të rinj të uritur për dije, të cilët janë identifikuar nga instituti “Atomi” si persona me inteligjencë dhe aftësi të jashtëzakonshme në fusha të ndryshme. Nga mungesa e fondeve këta fëmijë, që në shtetet e zhvilluara trajtohen si pasuri kombëtare, nuk po mund t’i mbajnë as ligjëratat e kurset që do të avanconin njohuritë e tyre. Investimi i shtetit në ta do të ishte investim në një brez që në të ardhmen e afërt do t’i kontribuonte zhvillimit dhe avancimit të shkencës dhe ekonomisë në vend.
Por klasa aktuale politike nuk ka as vizion, as vullnet për investime, rezultatet e së cilave nuk shihen aty për aty. Sepse u shkojnë për shtati investimet afatshkurtra nga të cilat më shumë përfitojnë vetë sesa shoqëria. Përkrahja e këtyre të rinjve të talentuar është domosdoshmëri nëse nuk duam “rrjedhjen e trurit” nga vendi dhe vazhdimin e lulëzimit të injorancës.
Kosova sot nuk ka nevojë për të rinj që shesin trimëri me armë. Ka nevojë për të rinj kreativë si atomistët që kanë ëndrra dhe ambicie për të ecur krahas botës së përparuar. Këto ëndrra nuk mund t’ua vrasë askush. As këta politikanë të cilëve 2017-a ua shpërfaqi “për ledine” grykësinë për pushtet e para. Kushedi edhe sa befasi zhvatjeje ia ka përgatitur për 2018-n ky kabinet qeveritar “dyqanit” të quajtur Kosovë.
Na mbetet vetëm të urojmë që pushteti dhe grykësia e tyre (edhe e familjarëve të tyre) të mos e kenë jetëgjatësinë e këngës për kaçurrelen dhe karamelet.
valbona@koha.net
© KOHA. Të gjitha të drejtat janë të rezervuara.

Komentet


sab05/01/2018 15:40
Valbonë, shkrimet tuaja janë çdoherë të shkelqyeshme dhe i lexoj me dëshirë, por sot ky rrëfimi për këtë "zonjën" më ka tronditë dhe dekurajue sinqerisht ! 




Bekimi05/01/2018 15:41
Shumë nderuara Valbona, të lumtë!
E ke filluar dhe përfunduar me shumë shije këtë shkrim, e temën që e shtjellon e ke "goditur fare". Por veq kur rrënjët janë të forta, frutat janë të ëmbla, prej atyre që "shpejt" bëhë të pasur, të ditur e kulturuar ka veq fruta me shije të keqe!
"Paç një Vit me fat në Kosovë dhe Zanat e Malit, ato orëmirat e legjendave të moçme shqiptare qofshin me hijen Tënde!"
Pershëdetje nga një shok gjenerate i Gjimnazit...diku në Përendim
Bekimi



Shto koment





Posto
</form>


>
Index:<1176>
Title:<https://www.koha.net/veshtrime/63929/kosova-nuk-ka-nevoje-per-repriza/>
Content:<
Opozita mund t’i shohë zgjedhjet e reja si shans të mirë për të marrë pushtetin, por ato do të ishin vetëm shpenzim i kotë i buxhetit dhe nuk do ta zgjidhnin problemin. Kosova nuk ka nevojë për repriza të ngërçeve institucionale
Demarkacioni, asociacioni, krijimi i ushtrisë, liberalizimi i vizave. Janë këto katër çështje madhore që ka gati tre vjet po e mbajnë peng zhvillimin politik e ekonomik të Kosovës dhe po i acarojnë nervat e qytetarëve.
Pamundësia e arritjes së një konsensusi për Marrëveshjen e demarkacionit me Malin e Zi ishte një ndër shkaqet që çoi në shpërbërjen e Kuvendit dhe të Qeverisë së mëparshme të udhëhequr nga PDK-ja dhe LDK-ja. Mbajtja e zgjedhjeve të reja, si nga opozita ashtu edhe nga qytetarët, shiheshin si mundësi e mirë për të dalë nga ngërçi institucional dhe nga skenat e gazit lotsjellës në institucionin ligjvënës.
Zgjedhjet që pasuan sollën një koalicion qeveritar që për nga shumësia dhe llojllojshmëria e partive brenda tij lirisht mund të quhet “larushia”. Kjo, për shkak të një ambicieje të kamotshme të Ramush Haradinajt për të marrë qeverisjen e vendit me çdo kusht. Haradinaj mblodhi rreth vetes parti e njerëz me prapavijë e vlera të ndryshme ideologjike e politike, biznesmenë që e shfrytëzojnë pushtetin për rritjen e firmave të tyre, persona të akuzuar për krim e korrupsion, gangsterë që shkrehin plumba nëpër ahengje, njerëz të cilët për shumë vjet kanë dëshmuar që për një trohë pushtet shkelin mbi çdo parim dhe që nuk kanë asnjë vizion për çuarjen përpara të agjendave të rëndësishme kombëtare e shtetërore.
Pasojat e këtij konglomerati filluan të ndihen që në ditët e para të qeverisjes. Qëndrimet kundërthënëse të partive të koalicionit rreth çështjeve madhore, si demarkacioni, që mbajtën në bllokadë politike vendin gjatë qeverisjes së kaluar, dëshmojnë se as ky koalicion nuk ka një strategji konkrete për dalje nga kriza e shtetndërtimit. Madje një zyrtar i një partie të koalicionit i konsideron si normale dallimet e mëdha përbrenda koalicionit. “Ne me dallime kemi hyrë në koalicion parazgjedhor, me dallime e kemi vazhduar fushatën, me dallime e kemi formuar Qeverinë sa u përket këtyre çështjeve, përfshirë demarkacionin. Nuk kemi diçka për t’u befasuar dhe nuk ka arsye që të ndërrojmë qëndrime”. Një deklaratë e tillë shpërfaq gjasat e vogla që Qeveria dhe legjislatura aktuale t’i gjejnë zgjidhje çështjes së demarkacionit, që kushtëzon edhe liberalizimin e vizave për qytetarët e Kosovës.
Në vend që para se të lidhte koalicionin të unifikonte qëndrimet e partive rreth temave si demarkacioni, formimi i Asociacionit të komunave serbe apo shndërrimi i FSK-së në forcë të armatosur (për këtë të fundit do të duhej t’i zbuste kundërthëniet me Listën serbe), bisedat e Haradinajt me partnerët e koalicionit duket se kanë qenë të përqendruara vetëm për ndarjen e posteve.
100-ditëshi i parë i qeverisjes Haradinajt i kaloi kryesisht duke akomoduar nëpër poste qeveritare akraballëkun dhe militantët e partive të koalicionit. Qeveria e tij do të mbahet mend për numrin enorm të zëvendësministrave. Qeverisjen e nisi me disa skandale. Mori tri vendime të kundërligjshme: ua fali borxhin prej rreth 50 milionë eurosh ambalazhuesve të ujit që ia kishin Qeverisë, ndau rreth 300 mijë euro asistencë për familjet e të dënuarve për terrorizëm në Maqedoni, dhe shkarkoi jashtëligjshëm Bordin e Agjencisë së Akreditimit. Gjatë kësaj kohe u mor më shumë me mikromenaxhim, në agjendat e tij ditore ishin edhe pritjet e përcjelljet e familjarëve në zyrat e Qeverisë, e madje i doli kohë të pastrojë edhe xhamat nga ngjyra e hedhur nga protestuesit e Vetëvendosjes.
Politikë të fragmentarizuar nuk ndjekin vetëm partitë e koalicionit qeverisës. Qëndrim unifikues rreth demarkacionit dhe Asociacionit nuk kanë as dy partitë opozitare LDK e LVV. Përderisa LDK-ja është shprehur pro marrëveshjeve për demarkacionin dhe asociacionin, LVV-ja i ka kundërshtuar edhe me protesta të dhunshme këto marrëveshje dhe vazhdon të mbajë të njëjtin qëndrim.
Edhe pse në zgjedhjet e fundit parlamentare dhe ato komunale dolën të jenë partitë më të mëdha të vendit, shkaku i ndasive politike ato nuk po tregohen zë i fuqishëm opozitar në Kuvend. Përderisa kanë refuzuar koalicionin qendror, për të ruajtur pushtetin nëpër disa komuna edhe ato kanë lidhur koalicione jo fort parimore. Të dyjave po u mungojnë iniciativat për ngritjen e problemeve në Kuvend dhe duket se më shumë janë të interesuara të bllokojnë proceset sesa t’u gjendet çare. Krejt kjo në pritje të dështimit të kësaj qeverie dhe shkuarjes në zgjedhje të reja.
Politika jo e unifikuar e faktorit politik rreth çështjeve të mëdha, mosluftimi i korrupsionit, ngurrimi për të kryer reforma gjyqësore, vënia e interesit vetjak dhe të grupeve të interesit brenda partive para interesave shtetërore, po i hakmerren Kosovës si në politikën e brendshme ashtu edhe në atë të jashtme.
Kosova aktualisht nuk ka një lider të besueshëm dhe unifikues, i cili do të mundë të zbuste dallimet politike dhe do të arrinte konsensus midis partive për vendime të mëdha, të cilit do të mundë t’i referoheshin edhe përfaqësues të institucioneve ndërkombëtare.
I zënë me vështirësitë e ruajtjes së ekuilibrit midis faktorëve të pushtetit, tre muajt e parë të qeverisjes nuk bindin se Haradinaj si kryeministër ka një vizion të ndërtimit të shtetësisë dhe se mund të jetë figurë unifikuese. Të tillë nuk janë as udhëheqësit e dy institucioneve të tjera të larta të shtetit, presidenti Hashim Thaçi e kryeparlamentari Kadri Veseli. Aktualisht busulla e tyre politike është e çorientuar, shkaku i paqartësive rreth aktakuzave të Gjykatës speciale. I njohur për ambiciet e tij të udhëheqjes si bajraktar, presidenti Thaçi gjatë gjithë këtyre viteve në pushtet është treguar më shumë përçarës sesa faktor uniteti.
Partinë e Thaçit e të Veselit po e ndjekin ende skandalet e qeverisjes në dy mandatet e kaluara. Përgjimet e reja të publikuara nga mediat vazhdojnë të shpërfaqin lidhjet e PDK-së dhe të eksponentëve të saj me udhëheqës të sistemit prokurorial dhe gjyqësor.
Për shkak të koalicionit të panatyrshëm dhe kabinetit të mbipopulluar qeveritar, që nga formimi i saj, parashikimet kanë qenë se qeveria aktuale nuk do të ketë jetë të gjatë. Opozita mund t’i shohë zgjedhjet e reja si shans të mirë për të marrë pushtetin, por ato do të ishin vetëm shpenzim i kotë i buxhetit dhe nuk do ta zgjidhnin problemin. Kosova nuk ka nevojë për repriza të ngërçeve institucionale.
Zgjidhja e vetme është lënia anash e egove të liderëve politikë, ulja në tavolinën e bisedimeve dhe diskutimi i sinqertë për arritjen e një konsensusi ndërmjet partive për çështjet që po e mbajnë peng liberalizimin e vizave, dhe një të ardhme më të mirë për qytetarët e Kosovës.
valbona@koha.net
© KOHA. Të gjitha të drejtat janë të rezervuara.

Komentet


Artan19/12/2017 14:54
Liberalizimi duhet te ndodh
Kosova nuk mundte qendroj me ne geto eshte e padrejte




Qamil Foniqi Rotterdam Holand18/12/2017 10:34
Unë nuk di dhe jam tejet intersuar rreth problemit té vizave që aq shumë është duke u përfolur në Kosovë. Liberalizimi i vizave thjeshtë është një barjerë e shpikur nga BE-ja e cila fatkeqsisht shfrytzohet nga politikajt-jopolitik në Kosovë thjesht për ta mbajtur vetën në vemendje të opinjonit Kosovar. Liberalizimi i vizave nuk do të zgjidh kurfar problemi të qytetarëve té Kosovës.
Mergimtari




Shto koment





Posto
</form>


>
Index:<1177>
Title:<https://www.koha.net/veshtrime/58197/faturat-e-deshtimit-politik/>
Content:<
Xhepin e qytetarit ka pesë vjet që e “terrorizon” vendimi politik i Qeverisë për përfshirjen në faturat e tyre edhe të shpenzimeve të rrymës në veri. Nëse Zyra e Rregullatorit të Energjisë dështon ta zbatojë vendimin e Gjykatës për pezullimin e këtij vendimi, qytetarët e ndërgjegjshëm, të cilëve u janë vjedhur paratë, duhet ta padisin drejtpërdrejt Qeverinë. Sepse nuk ia kanë me borxh t’ia mbulojnë dështimet politike asnjë qeverie
Terr, ngufatje nga tymi dhe zhurma e gjeneratorëve, zymtësi. Kështu dukeshin natën rrugët e qyteteve të Kosovës në dimrin e ‘99-s. Njerëzit sorollateshin rrugëve, sepse nuk mund të rrinin as në shtëpi. Si mund të rrinin në shtëpitë pa ngrohje, pa ujë, pa mundësi përgatitjeje të ushqimit. Rrymë ndodhte të mos kishte edhe me nga dhjetë orë. Terror psikologjik. Këtë po e përjetonin kosovarët disa muaj pas përfundimit të luftës nga mungesa e energjisë elektrike.
Ishte kohë kur gjithçka arsyetohej, përpihej çdo e keqe. Sepse e konsideronin si edhe një çmim që duhej paguar për lirinë, për shtetin që do të ndërtonin.
Vendi kishte dalë i shkatërruar nga lufta, dhe me gjithë frustrimin që shkaktonte mungesa e shërbimeve të mira publike, qytetarët i mbante shpresa se do të vijë dita kur jeta do t’u stabilizohej dhe mungesat elementare, si rryma e uji do t’i mbeteshin së kaluarës.
Por problemet me rrymën nuk iu ndanë asnjëherë. Për tetëmbëdhjetë vjet ritmin e jetës ua diktuan reduktimet e energjisë.
Në vitin 2012, në një proces jotransparent dhe të dyshimtë të privatizimit, asetet e Korporatës Energjetike të Kosovës (KEK) iu dhanë një kompanie turke me çmim aq të ulët, që shkaktoi jo pak pakënaqësi në publik. Brenda pakos së privatizimit ishin dhënë edhe katër hidrocentrale, gjë që ishte fshehur nga Qeveria, e që ishte zbuluar më vonë nga gazeta.
Por pasi që qytetarët tashmë ishin mësuar që qeveritë e pasluftës të mos u jepnin kurrë llogari as për privatizime e as për ndërtime autostradash me çmime të larta, u pajtuan dhe heshtën edhe për këtë shitje bagatellë të një pasurie shtetërore dhe për shkatërrimin e burimeve ujore të vendit. I ngushëllonte fakti se ndoshta privatizuesi do të vinte rend dhe nuk do të kishin më probleme furnizimi me rrymë. Furnizimi pak a shumë u stabilizua, edhe pse kohë pas kohe ende përballen me reduktime shkaku i riparimeve në rrjet, që ka marrë përsipër të bëjë kompania që e mori në menaxhim. Por veç fshehjes së hidrocentraleve, Qeveria u kishte bërë edhe një hile qytetarëve e që u zbulua më vonë po nga mediat. Kishte marrë një vendim që ka pesë vjet që ua “terrorizon” xhepin.
Katër muaj para privatizimit të ndërmarrjes publike të energjisë, Qeveria ishte kujdesur që t’ia rregullonte terrenin privatizuesit duke e liruar nga brenga se si do të faturonte rrymën në veriun problematik, ku që nga paslufta nuk faturohet energjia elektrike e as nuk mblidhen tatime. Zgjidhja që i kishte gjetur ishte të mos e faturonte fare energjinë në atë pjesë të vendit që assesi nuk po mund ta shkëpusë nga kontrolli i Serbisë. Me sugjerim të Qeverisë, Zyra e Rregullatorit të Energjisë më 6 shkurt 2012 kishte marrë vendim që të gjitha humbjet në shpërndarje të energjisë nëpërmjet tarifave t’ua shtonte në fatura konsumatorëve, përfshirë edhe ato të mosfaturimit të energjisë elektrike në katër komunat veriore, duke i llogaritur si humbje komerciale.
Ishte kjo edhe një zgjidhje e improvizuar e Qeverisë për t’ia lidhur kryet privatizimit, si edhe shumë zgjidhje të mëparshme. Sepse qeveritë e Kosovës funksionuan vazhdimisht në stilin “ta heqim qafe problemin tash për tash”, pa menduar për pasojat e marrëveshjeve dhe për gjetjen e një zgjidhjeje afatgjatë dhe të qëndrueshme për çështjet me interes shtetëror.
Përderisa në veri KEDS-i thotë se kurrë nuk ka zhvilluar e as nuk zhvillon aktivitete të inkasimit, kjo kompani është shumë vigjilente për t’i shkyçur nga rrjeti i energjisë qytetarët e pjesëve të tjera të vendit edhe kur nuk paguajnë shumat minimale të faturave. Në veri punën e saj e kryen ndërmarrja energjetike e Serbisë. Nga shkollat, spitalet, bizneset dhe institucionet komunale ajo i inkason mjetet për energjinë elektrike që nuk ua siguron fare. Qytetarët e rëndomtë, serbë e shqiptarë, pohojnë se për tetëmbëdhjetë vjet nuk kanë paguar kurrë fatura rryme, uji apo ndonjë lloj tatimi. Dhe ata nuk kanë faj për mospagesat.
Faji bie mbi qeveritë e Kosovës, të cilat me vendime si ky për të rënduar xhepin e qytetarëve të pjesës tjetër të vendit, tentojnë të blejnë një paqe të rrejshme me veriun dhe të maskojnë paaftësinë ose mosvullnetin për ta shtrirë sovranitetin atje.
Megjithëse ka kohë që mediat ua kanë bërë me dije se janë duke paguar rrymën edhe për veriun, qytetarët vazhdojnë të paguajnë faturat pa u ankuar. Për protesta as që flet kush. Se këtë popull është vështirë ta nxjerrësh në rrugë për të protestuar kundër hajnisë dhe shkeljes së të drejtave të tyre është dëshmuar moti. Në protestat e organizuara nga qytetarët në mars 2013 dhe janar 2015 kundër faturave të fryra të energjisë së shpenzuar gjatë sezonit dimëror, nuk merrnin pjesë as 50 veta.
Pos që paguajnë për veriun, qytetarët e përgjegjshëm të Kosovës sot paguajnë edhe për hajnitë e bashkëqytetarëve që e vodhën me vite të tëra rrymën. Për disa vjet pas luftës kanë paguar edhe tarifën prej 3.5 për qind për televizionin publik, medium i themeluar për të qenë zëri i qartë i qytetarit, por që më shumë i pëlqen t’i rrijë në krah çdo pushteti.
Në shkurt të vitit 2013, në një vend anëtar të Bashkimit Evropian, në Bullgari, u mbajtën protesta të përgjakshme që rrëzuan qeverinë pikërisht për shkak të shtrenjtimit të rrymës dhe rënies së standardit të jetesës. Kurse kosovarët nuk i këndellë nga letargjia as vjedhja direkte e kuletës së tyre nga qeveritë.
Vetëm sivjet padrejtësia me faturat mori vëmendjen e Qeverisë. Kjo pas një hetimi dhe një padie në gjykatë nga Avokati i Popullit me kërkesën për të ndalur diskriminimin e mëtejmë të qytetarëve. Gjykata e Apelit aprovoi kërkesën që të pezullojë vendimin e padrejtë të Zyrës së Rregullatorit të Energjisë për përfshirjen e humbjeve të energjisë në faturat e qytetarëve.
ZRRE-ja thotë se nuk mund ta zbatojë vendimin e Apelit për shkak se Bordi i saj është i pakompletuar. Është bërë praktikë që bordet e ndërmarrjeve shtetërore të mos kompletohen me muaj e vite për shkak të garës së partive politike për të futur në to njerëzit e vet, në mënyrë që të mundë t’i mbikëqyrin më lehtë edhe politikat, edhe fondet e tyre.
Qeveria e re premton se në bisedimet e ardhshme në Bruksel do t’i kërkojë Serbisë kthimin e borxhit për energjinë e shpenzuar në veri. Se si do ta bindë kjo qeveri Serbinë që t’ia kthejë Kosovës këtë borxh - ndër shumë të tjera që ia ka - mbetet të shihet.
Ministri i Zhvillimit Ekonomik ka premtuar se Qeveria do t’ua kompensojë mjetet qytetarëve, duke ua kthyer nëpërmjet investimeve të ndryshme publike.
Qytetarët nuk do të duhej të pranonin një formë të tillë kompensimi. Kjo do t’u jepte mundësi zyrtarëve të keqpërdornin ato mjete nëpërmjet tenderëve. Ata duhet të kërkojnë kthimin direkt të parave të veta ose nëpërmjet lirimit nga pagesa e rrymës për një kohë të caktuar, ose me zbritjen e shumës së faturave.
Nëse ZRRE-ja dështon ta zbatojë vendimin e Gjykatës, qytetarët e ndërgjegjshëm të cilëve u janë vjedhur paratë me vite duhet ta padisin drejtpërdrejt Qeverinë. Qytetari nuk ia ka me borxh asnjë qeverie t’ia mbulojë dështimet politike apo ekonomike. As t’ua “subvencionojë” hajnitë.
valbona@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>



>
Index:<1178>
Title:<https://www.koha.net/veshtrime/52387/mos-u-plaksh/>
Content:<
Urimi i zakonshëm për ardhjen në jetë të një fëmije ose në kremtimet e ditëlindjeve gjatë jetës është “U plaksh!”. Nëse institucionet vazhdojnë t’i shpërfillin dhe të mos u ofrojnë të moshuarve trajtim dinjitoz, siç kanë bërë deri tash, shumë shpejt do të mundë ta “urojmë” njëri-tjetrin “Mos u plaksh!”
Mungesa e përkujdesjes shtetërore ndaj moshës së tretë në Kosovë trajtohet në këtë numër të gazetës me sugjerimin e dy veteranëve të gazetarisë, për të cilët kam respekt të veçantë - Nehat Islami dhe Ibrahim Osmani. “Duhet të mendoni pak edhe për të ardhmen tonë, ta sensibilizoni pak mungesën e ‘kopshteve’ të pleqve”, më thanë ata gjithë gaz para disa javësh. Nehatit dhe Ibrës mosha nuk ua ka pakësuar aspak humorin që kryesisht e bëjnë në llogari të vetes apo të njëri-tjetrit. Edhe pse tashmë nuk merren aktivisht me gazetari, ata vazhdojnë të kontribuojnë në forma të tjera. Propozimi i tyre për temën më shumë është ndjesi prej gazetari për aktualizimin e çështjeve që shkojnë në dobi të qytetarëve sesa problem i tyre personal.
Të kesh një shtëpi të sigurt, një pension që të mundëson të bësh jetë komode, shërbim adekuat mjekësor dhe të jesh i rrethuar me ngrohtësinë e familjarëve dhe njerëzve të dashur, është pleqëria ideale që e ëndërron çdo njeri. Në vendet e zhvilluara dhe me standard të lartë jetese shteti kujdeset që sa më shumë qytetarë të vet t’i kalojnë vitet e mbetura të jetës në qetësi dhe rehati materiale dhe shpirtërore. Ky përkujdes nis fillimisht me ofrimin e pagave të mira kur qytetarët janë në moshë të aftë për punë, me sistem të rregulluar të shërbimeve dhe sigurimeve shëndetësore, për të vazhduar pastaj me pensione dinjitoze kur ata e arrijnë moshën e pensionimit. Obligimi i shtetit të fortë ndaj qytetarit të moshuar nuk përfundon me pensionimin. Vazhdon me trajtimin njerëzor, së pari duke i siguruar kushte të mira banimi, qoftë në shtëpinë e të moshuarit, qoftë në azilet për të moshuar, pastaj duke i ofruar shërbime profesionale mjekësore dhe programe rehabilitimi fizik e emocional.
Të moshuarit kosovarë mund vetëm të ëndërrojnë trajtim të tillë nga institucionet. Shteti, për ndërtimin e të cilit kanë kontribuar me para, me punë intelektuale e fizike dhe me sakrifica mbinjerëzore për çlirimin e tij nga regjimi serb, ka tetëmbëdhjetë vjet që e shpërfill këtë kategori shumë të ndjeshme të popullatës.
Pensionet që marrin 6.7 për qind e popullatës, aq sa ka dalë të jetë numri i qytetarëve mbi moshën 65-vjeçare sipas regjistrimit të fundit të popullsisë më 2011, nuk mund të quhen pensione, por një formë e ndihmës sociale. Me shumën që marrin nuk mund të paguajnë as barnat dhe mjekimet e nevojshme të moshës, e lëre më të mbulojnë shpenzimet e tjera.
Fatmirësisht shumica e familjeve shqiptare ende e ruajnë formën tradicionale të jetesës së fëmijëve së bashku me prindërit, gjë që ua lehtëson pleqërinë të moshuarve si në aspektin material, ashtu edhe në atë emocional. Edhe nëse nuk jetojnë në një shtëpi të përbashkët, në të njëjtin qytet apo edhe jashtë Kosovës, fëmijët shqiptarë ende e ndiejnë si obligim moral të përkujdesen jo vetëm materialisht për prindërit. Por kjo nuk do të thotë se nuk do të ndryshojë në një të ardhme të afërt. Dinamika e shtuar e jetës, obligimet e çdoditshme, vështirësitë për të ruajtur një vend pune nëpërmjet të cilit sigurojnë ekzistencën, mund të sjellin shumë fëmijë para sfidës nëse do të mundë t’u ofrojnë prindërve të tyre kujdesin e mjaftueshëm dhe adekuat. Sidomos në rastet kur vuajnë nga sëmundje që kërkojnë kujdes profesional shëndetësor dhe vendosje në institucione që do të mundë t’ua ofronin atë.
Secili prind do të dëshironte që vitet e fundit të jetës t’i kalonte afër fëmijëve të tij. Përderisa në vendet perëndimore vendosja e prindërve në azile pleqsh nuk është një temë tabu, madje vetë prindërit kursejnë gjatë gjithë jetës për të shkuar në këto institucione që të mos bëhen barrë e fëmijëve, shumica e prindërve kosovarë ende kanë paragjykime rreth kësaj çështjeje. Të largohesh nga shtëpia për të cilën ke derdhur mund e djersë, të mos mund të shijosh kënaqësinë e lojës e të bisedës me nipër e mbesa, të muhabeteve me fqinjin apo vizitën e farefisit, duhet të jetë shumë e vështirë. Edhe nënçmuese para rrethit. Kështu mendojnë shumica e prindërve kosovarë.
Por edhe sikur të mos i kishin këto paragjykime, në cilin institucion do të shkonin kur ato mungojnë. Edhe ato që janë funksionojnë në kushte të mjerueshme. Aktualisht në Kosovë ekziston Shtëpia e personave të moshuar pa përkujdesje familjare në Prishtinë, ku ka të strehuar persona nga e gjithë Kosova, si dhe tri shtëpi të komunitetit, ku strehohen persona të moshuar, që funksionojnë për rajone të caktuara. Njëra është e vendosur në Skënderaj, një në Istog dhe një tjetër në Graçanicë.
Sipas aktivistëve të të drejtave të njeriut që i kanë monitoruar, këto shtëpi nuk ofrojnë kushte për një jetë të dinjitetshme në to. Aty tash për tash janë vendosur kryesisht të moshuar që nuk kanë pasardhës ose familje që kujdeset për ta, dhe që mjaftohen me faktin se e kanë një strehë, ushqim dhe shërbime elementare mjekësore.
Udhëheqësit e këtyre qendrave i kanë thënë gazetës se kërkesat për strehim të të moshuarve po rriten vazhdimisht, por ata nuk kanë kapacitete për të pranuar më shumë. E shteti nuk ka as plane e as vizione se si t’u ofrojë strehim e kujdes të moshuarve që do të mbesin në dorën e tij. Nuk ka plane për ndërtim të objekteve të reja, ndërsa investimet e mundshme private ose në partneritet me institucionet publike nuk janë të rregulluara me ligj. Shtatë shtëpi strehuese private funksionojnë në Kosovë, por ato nuk mbikëqyren nga shteti, punojnë pa licenca dhe janë të regjistruara si biznese apo shoqëri aksionare.
Ligji për shërbime sociale ekziston që nga viti 2005. Sipas këtij ligji, komunat ose organizatat e tjera qeveritare dhe joqeveritare, përfshirë edhe ndërmarrjet private, mund të ofrojnë shërbime sociale dhe familjare.
Ky ligj e obligon Ministrinë e Punës dhe të Mirëqenies Sociale që me udhëzime administrative të rregullojë se kush i kryen këto shërbime, por Ministria nuk e ka bërë këtë asnjëherë.
Zgjidhja që e propozojnë aktivistët për të drejta të njeriut dhe udhëheqësit e qendrave strehuese është ndërtimi i shtëpive të tilla për të moshuarit në të gjitha komunat ku banorët e tyre do të ishin edhe afër familjarëve. Ministria e Punës dhe e Mirëqenies Sociale duhet të angazhohet që sa më shpejt të rregullojë aktet nënligjore që ua mundësojnë edhe investitorëve privatë të ndërtojnë azile pleqsh që do t’i kishte nën mbikëqyrje të vazhdueshme. Do të duhej të kujdesej që edhe çmimet e pagesave për qëndrim në to të jenë më të përballueshme për xhepin e varfër të pensionistëve kosovarë, ose të angazhohej për rritjen e pensioneve.
Politikat publike synojnë që t’i mbajnë sa më shumë të moshuar nëpër shtëpitë e tyre që të mos bëhen barrë e shtetit, por kur një i moshuar për arsye të ndryshme mbetet pa përkujdesje familjare, zgjidhjen do ta kërkojë te institucionet. Ato e kanë obligim dhe borxh t’i ofrojnë mbështetje.
Urimi i zakonshëm për ardhjen në jetë të një fëmije ose në kremtimet e ditëlindjeve gjatë jetës është “U bëfsh 100 vjeç!” ose “U plaksh!”. Për të arsyetuar lëvizjet e kufizuara dhe dobësimin e kujtesës që i sjell mosha e shtyrë, shqiptarët e përdorin shprehjen “Eh, mos u plaksh...”.
Përderisa në vendet e zhvilluara diskutohet se si të avancohet edhe më shumë kujdesi shëndetësor, si të zvogëlohet izolimi social i moshës së tretë, përpilohen programe për përfshirje sa më të madhe të tyre në aktivitete rekreative e sociale, realiteti me të cilin përballen të moshuarit kosovarë nuk lë vend për të shpresuar se përkujdesja shtetërore ndaj tyre do të arrijë standardet evropiane në një të ardhme të afërt. Në qoftë se pushtetarët nuk do të angazhohen në zbatimin e ligjit dhe në rritjen e buxhetit për shërbime më të mira ndaj kësaj kategorie shoqërore, kosovarët në të ardhmen lirisht mund ta “urojnë” njëri- tjetrin “Mos u plaksh në Kosovë!”.
valbona@koha.net
© KOHA. Të gjitha të drejtat janë të rezervuara.

#valbona mehmeti
#veshtrime


Komentet

Shto koment





Posto
</form>


>
Index:<1179>
Title:<https://www.koha.net/veshtrime/31968/pertej-fuqise-qe-njohim/>
Content:<
Nga momenti i marrjes së lajmit të pakëndshëm për shfaqjen e sëmundjes thyhen të gjitha ëndrrat. Por në ato momente i prekuri nga kanceri dhe familjarët e tij e njohin edhe fuqinë e vet. E dinë se i pret betejë gjigante kundër një sëmundjeje që gërryen fshehtas dhe ashpër
“Duhet patjetër të operohesh”, më tha prerazi dhe i uli sytë mbi letrat që kishte në tavolinë. Mbeta e shtangur dhe e hutuar. Nuk mund të besoja çfarë po dëgjoja. Ftohtësia dhe ashpërsia me të cilën ma kumtoi lajmin më la pa fjalë. Nuk kisha as pyetje e as zë më. E urreja shumë mjekun për fjalët që më tha.
Shkova për të bërë një kontroll vetëm sa për të hequr dyshimin për një gjëndër që e kisha vërejtur rastësisht, dhe tani duhej të kthehesha në shtëpi me një lajm tronditës për prindërit e mi.
Isha në moshë shumë të re dhe deri atëherë nuk kisha pasur ndonjë telash të theksuar shëndetësor. Ishte hera e parë që po e ndieja jetën time në rrezik. Nënën e kurseva nga lajmi, ndërsa babait duhej patjetër t’i tregoja.
Iu nënshtrova ndërhyrjes kirurgjike që mjeku gjakftohtë e kreu në mënyrë shumë profesionale. Gjëndra u mënjanua dhe u dërgua në një laborator privat për analizë patologjike. Tri javë prita për rezultatin. Do të kenë qenë ato tri javët më të rënda në jetën time, që e “lehtësuan” për afro pesë kilogramë trupin tim të imët.
Zarfin me rezultatin e analizës e pata hapur me duart duke u dridhur. Tumor beninj. Gjithçka përreth ndriçonte.
Miliona njerëz në botë kanë kaluar e kalojnë situatë të ngjashme me timen. Për shumë sish nga zarfet nuk dalin lajme të mira. Nga momenti i marrjes së lajmit të pakëndshëm thyhen të gjitha ëndrrat. Por në ato momente e njohin edhe fuqinë e vet. E dinë se i pret një betejë gjigante kundër një sëmundjeje që gërryen fshehtas dhe ashpër trupa të njomë e të moshuar. Ndërhyrje kirurgjike, kimioterapi, radioterapi, tableta, dhimbje të forta fizike, plogështi, shmangie nga ushqimet e preferuara, izolim nga shoqëria, puna e kënaqësitë e jetës, shpenzime marramendëse materiale. Mbi të gjitha, shembje emocionale dhe psikike për goditjen që u dha jeta duke i përballur me sëmundjen për të cilën ka dekada që nuk po shpiket një kurë efektive për ta çrrënjosur përgjithmonë.
Lajme të mira nga zarfi nuk morën edhe disa miq e të afërm të mi. Disa ia dolën ta mundin, sepse e zbuluan në stad të hershëm dhe ia ndalën hovin me terapitë adekuate dhe me kujdesin maksimal. Te ta vëreja një vullnet të pathyeshëm të mosdorëzimit. E fshihnin dhimbjen, nuk ankoheshin, e madje i qetësonin dhe inkurajonin edhe më të dashurit e tyre me një sens humori në llogari të sëmundjes.
Ata që e zbuluan vonë qelizën shkatërruese në trupin e tyre nuk mundën t’i përballonin agresivitetit të saj. I shihja se si humbte trajtë qenia e tyre, se si treteshin ngadalë nga pesha e dhimbjeve të papërshkrueshme që nuk ua pakësonte asnjë ilaç.
Pothuajse nuk ka familje në Kosovë një anëtar i së cilës nuk është prekur nga sëmundja e kancerit. Shifrat vetëm po shkojnë duke u rritur. 800 raste të reja janë zbuluar vetëm në gjashtëmujorin e parë të këtij viti.
Luftimi i kancerit është i vështirë edhe në vendet me shëndetësi të përparuar. Në Kosovë është shumëfish më i vështirë. Qoftë shkaku i mungesës së barnave, i mungesës së aparaturave për diagnostikim, qoftë edhe i mungesës së trajtimit adekuat nga personeli shëndetësor. Klinika e Onkologjisë në Prishtinë nuk ka buxhet e as kapacitete të mjaftueshme për trajtimin e pacientëve me kancer, thonë udhëheqësit e saj. Shpesh pacientët detyrohen t’i blejnë vetë barnat me çmime astronomike dhe të paguajnë shuma të mëdha për diagnostikim në aparaturat e klinikave private. Edhe sikur pacientët të kenë kushte të mira materiale nuk mund të bëjnë trajtim të sëmundjes sipas standardeve të larta mjekësore, sepse Kosova ende nuk e ka të rregulluar protokollin kombëtar të trajtimit të kancerit, por as të sëmundjeve të tjera.
Si pasojë, secilit mjek i jepet mundësia ta trajtojë sëmundjen, të aplikojë terapi kurdo që i duket e arsyeshme, dhe në fund fare e gjithë kjo të mos regjistrohet askund.
Por mungesa që duhet të përmbushet sa më shpejt, sipas onkologëve, është sigurimi i kushteve për trajtim paliativ të pacientëve, të cilët arrijnë në fazën preliminare. Në këtë fazë të prekurit me kancer nuk e kanë as kujdesin minimal të shtetit, sepse as Klinika e Onkologjisë e as spitalet nuk kanë hapësirë as personel të mjaftueshëm. Trajtimi paliativ përfshin kujdesin gjithëpërfshirës 24–orësh mjekësor, psikologjik, social dhe shpirtëror për pacientët me kancer.
Në mungesë të këtij kujdesi kur gjendja përkeqësohet mjekët u sugjerojnë familjarëve t’i marrin në shtëpi. Në momentin kur i dëgjojnë këto fjalë zbehen të gjitha shpresat. Atëherë fillon faza më e vështirë e përballjes me sëmundjen, një luftë e rëndë fizike dhe psikologjike e anëtarëve të familjes për t’ia zgjatur në çdo mënyrë jetën njeriut të dashur. Vuajtjet nëpër të cilat kalon i sëmuri kthehen në ankth për familjarin, i cili aty e njeh fuqinë dhe pafuqinë e vetë. Vdes pak nga pak çdo ditë gjersa sheh të afërmin duke iu tretur para syve.
Ndjenja e fajësisë se nuk kanë bërë sa duhet për ta mbajtur në jetë mbetet vragë në shpirtin e tyre. “Nuk ia falë vetes që nuk kam bërë më shumë për t’ia zgjatur vetëm edhe pak jetën”, thoshte një shoqe për të afërmin që nuk kishte arritur të mbijetonte sëmundjen.
Për shuarjen e jetëve të prekura nga kanceri faji mbetet jetim. Por që në momentet e fundit t’u lehtësohen dhimbjet dhe t’u ofrohet përkujdesje dinjitoze është obligim dhe borxh i institucioneve shëndetësore.
valbona@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1180>
Title:<https://www.koha.net/veshtrime/26079/kthimi-i-besimit-ne-vote/>
Content:<
Fuqia e votës së 11 qershorit nuk ishte vetëm ndëshkim për një klasë të pamoralshme politike, por ishte edhe kthim i besimit të qytetarit se mund ta sjellë dhe ta rrëzojë vetë nga pushteti secilën parti dhe secilin politikan që luan me fatin e tij
Ka pothuajse dhjetë vjet që shumica e kolumneve të mia, por edhe të kolegëve e kolegeve, përmbyllen me konstatimet se ndryshimin e gjendjes së rëndë politike, ekonomike e sociale të Kosovës mund ta bëjë vetëm një klasë e re politike, e ndryshme nga kjo që e udhëhoqi gjithë këto vitet e pasluftës.
Ky konstatim i përsëritur aq shpesh mund t’i ketë tingëlluar lexuesit klishe, jokreativ dhe i mërzitshëm, por raportimet e çdoditshme në gazetë për afera korruptuese, skandale e krim të organizuar janë dëshmi se qeveritë e pasluftës në radhë të parë kishin interesat e veta e jo të shtetit të ri. Prandaj, edhe përgjegjësia për dështimet e ngecjet në të gjitha aspektet i bie asaj kaste qeveritarësh që e uzurpuan, e plaçkitën dhe e mbajtën në kthetra për afër dy dekada shtetin e krijuar me aq shumë mund e sakrifica të qytetarëve të tij.
Këta sundimtarë të Kosovës - të cilët nuk mund të quhen as politikanë, sepse politikën nuk e patën profesion - arritën në poste më të larta shtetërore me thirrjet në merita të luftës dhe me zhdërvjelltësinë për ndërskamca politike, mashtrime e manipulime me votën e qytetarit. Veç përfitimeve materiale në dobi të vetes e në kurriz të qytetarit, ky lloj “politikanësh” rrënjosi në institucionet dhe në mentalitetin e kosovarëve kulturën e ngritjes në pushtet nëpërmjet hajnisë, kompromiseve të dhimbshme politike në dëm të shtetit dhe nëpërkëmbjes së dinjitetit të qytetarit.
Duke e konsideruar pushtetin të përjetshëm, ky klan politikanësh i njohur si “pronto” e humbi sensin e realitetit në të cilin jetojnë shumica e kosovarëve, ngase ai jeton një realitet tjetër; atë të luksit të krijuar nga hajnia e keqpërdorimi i taksave të popullit.
Politikat e tyre dëshpëruese për gjoja zhvillim e prosperitet ekonomik, ngritje të cilësisë në arsim, shëndetësi e shërbime publike ishin produktive vetëm në rrënjosjen e tenderomanisë në ndërmarrje publike, në polici e sistemin gjyqësor e prokurorial. Politikat e tilla ia humbën qytetarit çdo besim në shtet e institucionet e tij.
Tamam kur u shua pothuajse çdo shpresë, konstatimet e kolumneve e opinionet e botuara në gazetë për domosdoshmërinë e një klase të re politikanësh, të emancipuar dhe me biografi të pastër, filluan të marrin kuptim. Fushata parazgjedhore nxori në pah politikanë të rinj, pragmatikë dhe me fjalime përmbajtjesore që nisën një trend të ri në politikën kosovare. Dhe pikërisht këta politikanë të rinj qytetari i shpërbleu me votë në zgjedhjet parlamentare të 11 qershorit, duke u dhënë grusht të fortë “politikanëve” të klanit “Pronto”.
Më 12 qershor 2017 qytetari festoi jo vetëm çlirimin e Kosovës nga regjimi i Serbisë, por edhe “çlirimin” nga zullumqarët e vet. Por, ngazëllimin më të madh ia solli kthimi i besimit në fuqinë e votës.
Ndryshimin vendimtar në këto zgjedhje e bëri votuesi i ri, ai i linduri pas vitit 1999, gjykimin real të të cilit nuk mund ta mjegullojnë as historitë për heroizma lufte të pronto politikanëve, as premtimet për liberalizim vizash, vende pune e zhvillim ekonomik e as refrenet e frazat “për miqësi të përhershme me aleatët perëndimorë të Kosovës”.
Votuesi i ri u besoi premtimeve dhe gjuhës politike të Albin Kurtit, Vjosa Osmanit, Lumir Abdixhikut e të tjerëve si këta, sepse ata i folën me gjuhën e ilaçit të tyre, e jo të “ilaçit” të klanit “Pronto”.
Gjuha e pasur dhe pa demagogji e politikanëve të rinj ishte freski për veshët e votuesit i mësuar të dëgjojë me vite gjuhën e vrazhdë plot frazeologji të thata, fyerje e sharje seksiste të prontistëve.
Qytetarin e uritur për jetë dinjitoze, për shërbime të mira publike, e përkujdesje të mirë mjekësore e intrigoi më shumë programi social i “Vetëvendosjes”, të cilin zyrtarët e saj ia shpalosën në një fushatë të mirëplanifikuar zgjedhore, të qetë dhe pa fanfare.
Ndëshkimi i zullumit 18-vjeçar të një klase politike nëpërmjet dyfishimit të votës së “Vetëvendosjes” nuk ishte edhe përkrahje automatike e elektoratit për një subjekt politik ende të pasprovuar në qeverinë qendrore.
Sipas sociologëve dhe politikologëve të intervistuar nga gazeta, verdikti i 11 qershorit ishte shprehje e frustrimit dhe revoltës qytetare. Votuesi e shprehu revoltën në tri mënyra: ndëshkoi klasën e vjetër politike duke votuar një subjekt që deri atëherë nuk e konsideronte aq të besueshëm, e bojkotoi procesin zgjedhor ose e prishi fletëvotimin. Që para ditës së votimit qytetarët e këshillonin njëri-tjetrin që të dalin në zgjedhje dhe nëse nuk kanë ndonjë subjekt të preferuar ta shkarravisin fletëvotimin vetëm që të mos ua lënë mundësinë keqpërdoruesve të manipulojnë me votën e tyre. Krejt kjo nga përvoja e zgjedhjeve paraprake, kur vota vidhej e keqpërdorej masivisht nga militantë të një klase të korruptuar politike për të cilën qytetarët kanë shpresuar se një ditë do të lodhet dhe do ta dorëzojë vetë pushtetin. Më 11 qershor u dëshmua se llojit të tyre pushtetin ua lëkundin vetëm kutitë e votimit.
Prandaj është e pamoralshme që edhe pas votës revoltuese të sovranit në krye të Kosovës të vijnë sërish njerëzit që ia dëmtuan rëndë interesat kombëtare dhe ndërkombëtare.
Qeveria që do të formohej nga koalicioni rreth klanit “Pronto” do të ishte fyerje për votuesin. Ajo nuk do të ishte qeveri e zgjedhur nga shumica e qytetarëve. Do të ishte kthim prapa, fundosje dhe shuarje e çdo shprese për një Kosovë shtet të fortë dhe me perspektivë.
Po qe se “Vetëvendosje” arrin ta marrë qeverinë, ashtu siç po deklarohet, duke lidhur koalicion me LDK-në dhe me deputetë të partive të tjera që duan t’i shërbejnë me nder vendit për ta nxjerrë nga gremina ku e ka futur klani “Pronto”, duhet ta ketë parasysh se e presin sfida të mëdha. Më e madhja do të jetë kthimi i besimit të qytetarit në institucione.
Është e kuptueshme që ndryshimet nuk mund t’i bëjnë brenda natës dhe se do t’u duhet shumë përkushtim. Nëse dëshmojnë angazhim të mirëfilltë për të përmbushur premtimet parazgjedhore, të cilat qytetari me votë i vlerësoi si reale dhe të dobishme, nuk ka dyshim se do ta kenë përkrahjen dhe mirëkuptimin e tij.
Por, nëse ndodh e kundërta, edhe Vetëvendosje, edhe cilado parti që e merr pushtetin duhet ta dijë se votuesi më nuk fal.
Fuqia e votës së 11 qershorit e ka bindur qytetarin kosovar se mund ta sjellë dhe ta rrëzojë vetë nga pushteti secilën parti dhe secilin politikan që luan me fatin e tij.
valbona@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1181>
Title:<https://www.koha.net/veshtrime/13859/gruaja-nuk-fuqizohet-me-mendesi-odash/>
Content:<
Zgjedhjet po afrohen e gjysma e votuesve janë gra. Le të mos i votojnë më pushtetet me mendësi odash që Kosovën e kanë bërë njërin nga pesë shtetet me papunësinë më të lartë të grave në botë
Presidenti i Kosovës, Hashim Thaçi, duket se nuk i vlerëson fort mendimet e këshillat e grave. Kabineti i tij i ngjan odës. Të 11 këshilltarët që i ka janë burra. Shefi i odës së tij po ashtu është burrë. Për Thaçin duket se gratë mund të jenë vetëm asistente administrative të mira. Tri sosh kujdesen për dokumentet dhe mbarëvajtjen e punëve brenda odës presidenciale.
Paraardhësja e tij ishte grua. Sado jodemokratike ishte mënyra se si erdhi në krye të shtetit Atifete Jahjaga, Kosova krenohej që u bë vendi i parë në rajon me një grua presidente. Në kabinetin e Jahjagës veç burrave kishte edhe gra këshilltare. Madje kishte edhe një truproje femër. Gjatë mandatit të saj Jahjaga nuk u shqua për ndonjë arritje politike. Ajo s’mundi të dëshmohej presidente unifikuese, sepse nuk kishte prapa mbështetje partiake. Por, Jahjaga arriti të shpinte para disa agjenda sensibilizuese për avancimin e të drejtave të grave.
Edhe mënyra se si Thaçi u zgjodh president ishte jodemokratike. Me gjithë mbështetjen partiake, as Thaçi nuk po arrin të bëhet president unifikues. Angazhim në avancimin e të drejtave të gjysmës së qytetarëve të vet nuk mund të pritet nga një president që injoron fuqinë e mendjes së grave dhe që ka dëshmuar se me logjikën e odës dhe të Kanunit provon t’i zgjidhë edhe çështjet e veta personale në vend se t’ia lërë drejtësisë dhe ligjit.
Odës së burrave i ngjason edhe kabineti i kryeministrit Isa Mustafa. Në odën ku diskutohen problemet dhe çështjet më të rëndësishme të shtetit janë vetëm katër gra ministre. Një grua kujdeset që t’ia organizojë agjendat. Mustafa disa herë ka fyer gratë nëpërmjet statuseve të tij në Facebook.
Me më shumë gra është e mbushur vetëm oda e kryeparlamentarit Kadri Veseli. Jo me vullnetin e tij apo të paraardhësve, por me imponimin e kuotës së 30- përqindëshit. Por, Veseli si kryetar i odës kujdeset që madje edhe me fjalë ofenduese t’i “disiplinojë” gratë që guxojnë t’ia kthejnë fjalën. Me zgjedhjet e reja në horizont, Veseli po kujdeset tash ta përmirësojë gabimin që e bëri me gratë. Ka filluar të xhirojë “videospote” promovuese për veten i rrethuar nga gra me hobi e profesione të guximshme.
***
Diskriminim gjinor do të thotë diskriminim bazuar në gjininë e personit, e që kryesisht ndikon te vajzat dhe gratë. Për shkak të diskriminimit gjinor vajzat dhe gratë nuk i kanë mundësitë e njëjta sikurse djemtë dhe burrat në arsimim, karrierë të suksesshme, ndikim politik apo avancim ekonomik.
Me gjithë aprovimin e ligjeve të avancuara që sigurojnë të drejta të barabarta për të gjitha shtresat shoqërore, praktika kosovare dëshmon se gratë dhe vajzat e Kosovës vazhdojnë të diskriminohen në të gjitha aspektet. Kjo do të thotë se 50- përqindëshi i popullatës (burrat) e shikojnë 50-përqindëshin tjetër (gratë) sikur qenie që u mungojnë kualitetet për të qenë partnerë të barabartë në përpjekjet e përbashkëta për zhvillim.
Diskriminimi gjinor i grave dhe vajzave kosovare vërehet sidomos në të drejtën për punësim.
Hulumtimet e organizatave joqeveritare japin shifra alarmante të papunësisë tek gratë. Sipas tyre, plot 81 për qind e grave të moshës së punës janë joaktive, domethënë 474 mijë gra kosovare të moshës së punës rrinë në shtëpi.
Dhe çfarë bëjnë në shtëpi gratë e papuna përveç “punëve rraskapitëse dhe pa pagesë” të gatimit, pastrimit, përkujdesjes për burrin, për fëmijët apo të moshuarit?
Në moshën kur me punën e tyre mund të kontribuojnë për përmirësimin në radhë të parë të mirëqenies së vet dhe të familjes, e pastaj të gjithë shoqërisë, këto qindra mijëra gra e mbysin kohën e lirë duke shikuar telenovela, duke komentuar apo hulumtuar gjëra të kota nëpër rrjete sociale, apo në ndeja të pakuptimta me valle e muzikë tallava. Të rrallat lexojnë libra.
Gazeta pati shkruar më herët për një grup në Facebook që ka të anëtarësuara rreth 22 mijë gra shtëpiake. Mënyra e komunikimit dhe çështjet për të cilat diskutojnë gratë aty dëshmon jo vetëm nivelin e ulët të shkollimit, por edhe ngecjen e tyre intelektuale dhe riciklimin e mentalitetit shekullor të dorëzimit ndaj fatit.
Sociologët numërojnë një mori arsyesh socio-kulturore që e kanë sjellë dhe e mbajnë në një gjendje të tillë gruan kosovare: mentaliteti patriarkal i kontrollit dhe sundimit të vazhdueshëm të burrave ndaj grave, paragjykimi se sigurimi financiar i familjes është barrë në radhë të parë e burrit, mospërkrahja e grave në realizimin e ambicieve profesionale, mungesa e vullnetit të burrave për të marrë mbi vete obligimet dhe përkujdesjen ndaj fëmijëve dhe punëve të shtëpisë etj.
Edhe ajo përqindje e ulët e grave që kanë përkrahjen e familjes dhe arrijnë të sigurojnë një vend pune përballen me shumë pengesa e paragjykime shoqërore.
Të punësuarat në sektorin privat nuk i kanë të sigurta vendet e punës për shkak se shumica e punëdhënësve nuk e përfillin Ligjin e punës që u garanton grave zbatim të kushteve të kontratës apo kthim në vendin e punës edhe pas pushimit të lehonisë. Edhe ky është një faktor që dekurajon gratë të angazhohen më shumë në kërkim të një vendi pune.
***
Kur kishte prezantuar kabinetin e tij kryeministri i Kanadasë, Justin Trudeau, ishte pyetur nga mediat pse ka vendosur të ketë një kabinet qeveritar të balancuar në aspektin gjinor (kabineti i Trudeaut është 50 për qind gra, 50 për qind burra). Ai ishte përgjigjur thjesht: “Sepse është viti 2015”.
Trudeu mendon se t’u japësh grave mundësi të barabarta me burrat nuk është vetëm një e drejtë – por është edhe mençuri ekonomike.
Kryeministri feminist Trudeau konsideron se nuk mjafton vetëm që të flasësh për fuqizimin e gruas. “Nuk mund të flasim për fuqizimin e gruas pa folur me njerëzit që padrejtësisht kanë ende më shumë fuqi: burrat”, ka thënë Trudeau. “Burrat duhet të jenë pjesë e zgjidhjes”.
Mentaliteti i odave nuk do t’i bëjë kurrë burrat që udhëheqin institucionet më të larta të Kosovës të bëhen pjesë e zgjidhjes së problemit të pabarazisë gjinore.
Edhe në shoqëritë më demokratike grave u duhet të luftojnë më shumë se burrat për avancimin e statusit të tyre në shoqëri.
Gratë kosovare nuk duhet të presin që në një të ardhme të afërt të dalë një Trudeau kosovar, i cili do të angazhohej sinqerisht për fuqizimin e tyre.
Ato duhet të angazhohen vetë që t’i shfrytëzojnë të drejtat që u takojnë me ligj, të bëhen më ndërmarrëse dhe të luftojnë mendësinë patriarkale që nuk u beson atyre punë të tjera pos atyre të shtëpisë. Gratë e kanë edhe një mundësi për t’iu kundërvënë kësaj mendësie. Zgjedhjet po afrohen e gjysmën e votuesve e bëjnë ato. Le të mos i votojnë më pushtetet me mendësi odash që Kosovën e kanë bërë njërin nga pesë shtetet me papunësinë më të lartë të grave në botë.
valbona@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1182>
Title:<http://www.koha.net/veshtrime/78897/inspektorati-politik-i-kosoves/>
Content:<
Gazeta asnjëherë nuk ka pasur më shumë presion rreth një teme të javës sesa kjo rreth skandaleve që shpërthyen së fundmi në Inspektoratin Policor të Kosovës (IPK). Zyrtarë e hetues policorë, individë të lidhur me grupe interesi, kanë ofruar informacione që dëshmojnë ndikimin dhe ndërhyrjet e politikës në këtë institucion. Nga dëshmitë e ofruara del se reformimi dhe depolitizimi i IPK-së janë një mision shumë i vështirë
Publikimi në gazetë i shkrimit rreth dyshimeve se drejtori i Drejtorisë së Hetimit të Krimeve Ekonomike dhe Korrupsionit në Policinë e Kosovës, Emin Beqiri, ishte i përfshirë në një skandal të marrjes së ryshfetit për të mbyllur rastin e hetimit të një OJQ-je përfundoi me fillimin e hetimeve, dhe siç paralajmërohet edhe me ngritjen e aktakuzës kundër tij. Për zbulimin dhe hulumtimin e skandalit të vitit, autorja e shkrimit, Saranda Ramaj, është shpërblyer me çmimin “Rexhai Surroi” për vitin 2017.
Ndonëse fajësia apo pafajësia e Emin Beqirit nuk është vërtetuar ende nga drejtësia, ai do të duhej të jepte dorëheqje nga posti menjëherë pas shfaqjes së dëshmive (video e audioincizime) që provojnë implikimin e tij në korrupsion. Dorëheqja do të ishte më e pakta që ka mundur ta bëjë për të mos ia humbur edhe më shumë kredibilitetin drejtorisë së Policisë, që ka për detyrë pikërisht luftimin e korrupsionit.
Por Beqiri nuk dha dorëheqje e as nuk u suspendua nga Inspektorati Policor i Kosovës,institucion që ka mision parandalimin, zbulimin, dokumentimin dhe hetimin e veprave penale të kryera nga punonjësit e Policisë, pa dallim grade dhe pozite gjatë ushtrimit të detyrës ose jashtë saj.
Ai vetëm u transferua në një pozitë më të ulët në administratë, ndërsa postin e tij e mori majori Nazim Sahiti.
Në vend se të përpiqet që të kthejë besimin në Drejtorinë e Krimeve Ekonomike pas skandalit të ish-drejtorit, pasardhësi Sahiti e ktheu sërish vëmendjen e opinionit kah një nga departamentet më të rëndësishme të Policisë së Kosovës. Pjesëmarrja e tij në rrahjen e drejtorit të Postës dhe Telekomit të Kosovës, Agron Mustafa, që u dëshmua me një videoincizim, ishte skandali që nisi vitin 2018.
Beqiri, as Sahiti nuk dha dorëheqje nga posti, me gjithë faktet që e shfaqën atë në rolin e një rrugaçi. Si drejtor policie, me veprimin e tij të pahijshëm, Sahiti përçoi në opinion dhe te vartësit e tij mesazhin e mungesës së integritetit të drejtuesve të Policisë së Kosovës, cenoi imazhin dhe besimin ndaj Policisë dhe ngjalli frikën te qytetarët se pjesëtarët e saj mund t’i qërojnë hesapet personale me grushte në rrugë me këdo, në pikë të ditës dhe të mos japin përgjegjësi.
As Sahiti nuk u suspendua. Ndaj tij vetëm nisën hetime për sulm dhe lëndim të lehtë trupor.
Skandalet e Beqirit dhe Sahitit duket se hapën kutinë e Pandorës, nga e cila filluan të dalin parregullsi dhe skandale të tjera të fashitura për më shumë se një dekadë të veprimtarisë së Inspektoratit të Policisë së Kosovës. Pas ardhjes së Sahitit në krye të Drejtorisë për Hetimin e Krimeve Ekonomike u shpërfaqën edhe ndasitë në dy klane “të përkrahësve” të Sahitit dhe të Beqirit në Polici dhe në IPK. Të dyja grupet filluan përpjekjet për diskreditimin e klanit tjetër, duke nxjerrë informata kundër njëri-tjetrit.
Gazeta asnjëherë nuk ka pasur më shumë presion rreth një teme të javës sesa kjo rreth skandaleve dhe parregullsive që shpërthyen në Inspektoratin Policor, që nga publikimi i skandaleve të Beqirit e Sahitit dhe masave disiplinore që nuk u ndërmorën ndaj tyre.
Dy muajt e fundit gazetarja Saranda Ramaj, e cila ka hulumtuar problemet në IPK, është “bombarduar” nga informacione që i sillnin vullnetarisht asaj hetues e zyrtarë policorë dhe njerëz të lidhur në një mënyrë me figura politike dhe udhëheqës institucionesh.
Presione “shoqërore” kanë bërë më së shumti njerëz të afërt me Nazim Sahitin. Ka pasur të atillë që janë thirrur edhe në lidhje të paqena shoqërore me gazetaren për të ndikuar që ajo të mos “shpupurisë” fort në implikimet e Sahitit. Disa madje kanë ofruar informacione për skandale të tjera të pazbuluara brenda Policisë në këmbim të ndërprerjes së hulumtimit të mëtejmë rreth drejtorit të Krimeve Ekonomike.
Një zyrtar policor ka treguar se ka vite që në sirtarët e IPK-së rrinë dëshmi të deponuara për veprime të paligjshme të Sahitit, por që asnjëherë nuk është iniciuar ndonjë procedurë.
Janë ofruar edhe hetues policorë që janë nën hetime për veprime të paligjshme me informata dhe sqarime për të mbrojtur apo për të distancuar veten nga lidhjet me grupet e interesit brenda Policisë. Me informatat që kanë ofruar ka pasur edhe përpjekje që ta vënë në lajthitje gazetën ose ta shfrytëzojnë për hakmarrje ndaj bashkëpunëtorëve. Sepse në IPK duket se secili heton secilin. “Nëse ti po më heton mua, edhe unë ta gjej ose ta montoj një skandal ty” - kjo del të jetë motoja e funksionimit në IPK, sipas dëshmive të vetë punonjësve të këtij institucioni.
“IPK është e depolitizuar. Udhëhiqet nga parimet e profesionalizmit, objektivitetit, paanshmërisë politike dhe mosdiskriminimit. Gjatë ushtrimit të veprimtarisë, IPK është e pavarur”, thuhet në Ligjin për Inspektoratin Policor të Kosovës.
Por informacionet e argumentuara dhe të paargumentuara që i janë ofruar gazetës e dëshmojnë të kundërtën. Ato çojnë në dyshimin, që ka bazë për t’u hetuar, se në Policinë e Kosovës dhe në Inspektoratin Policor ka grupe të ndryshme të interesit të lidhura me krerët më të lartë të politikës, të sistemit të drejtësisë dhe të biznesit. Duke politizuar Policinë dhe IPK-në, politikanët e shtrojnë terrenin për ta mbrojtur dhe për ta amnistuar veten nga hetimet e mundshme rreth përfitimeve të paligjshme nga bizneset nëpërmjet korrupsionit.
Politikanët që aktualisht kanë ndikim më të madh në Inspektorat janë prej kreut të shtetit e deri te politikanët e partive në koalicionin qeverisës, por edhe të një pjese të opozitës. Ndërhyrjet dhe ndikimet politike i kanë pohuar në biseda konfidenciale edhe zyrtarë policorë, dhe këto informata tashmë janë duke u hulumtuar nga gazeta.
Mossuspendimi i Emin Beqirit dhe i Nazim Sahitit ka dëshmuar edhe se sa i mbrojtur dhe i kontrolluar nga politika është posti i drejtorit të Krimeve Ekonomike.
Këto raste nxorën në pah edhe dobësitë e sistemit prokurorial dhe mungesën e vullnetit të Prokurorisë për të hetuar të dyshuarit që u shërbejnë interesave të politikës. Në shkresat e prokurorëve që janë marrë me rastin janë identifikuar gabime profesionale ose nga injoranca ose nga frika e pasojave të veprimeve të tyre të ligjshme.
Në këso konstalacionesh politike dhe biznesore që kontrollojnë Policinë dhe IPK-në, me gjithë vullnetin e shprehur, ministri aktual i Punëve të Brendshme, ashtu si edhe ushtruesja e detyrës së kryeshefes (e cila nga veprimet dhe mosveprimet e saj më shumë lë përshtypje se “e ka zënë taksirati” të jetë në krye të IPK-së) vështirë se do të mundë t’ia dalin t’i këpusin lidhjet e rrënjosura thellë të politikës e krimit dhe ta kthejnë IPK-në në misionin themelor të respektimit dhe zbatimit të ligjshmërisë.
Ndër ata që kanë “cicëruar” ka pasur edhe zyrtarë policorë të cilët i kanë ofruar informata gazetës, jo për interes personal, por me qëllim të publikimit të së vërtetës rreth zhvillimeve në IPK dhe pastrimit të këtij institucioni nga pjesëtarë të lidhur me politikën, krimin e korrupsionin.
Gazeta do të vazhdojë të jetë e hapur për të gjitha informatat që vijnë nga kushdo që ka vullnet të denoncojë shkeljet e ligjit dhe korrupsionin e politikanëve e të zyrtarëve policorë, me qëllim të depolitizimit, reformimit dhe përmirësimit të imazhit të Policisë dhe IPK-së. Siç bën në çdo rast, informacionet do t’i publikojë vetëm të konfirmuara me fakte dhe të dokumentuara. Pa marrë parasysh presionet, nuk do t’iu dalë krah asnjëherë shkelësve të ligjit.
valbona@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1183>
Title:<https://www.koha.net/veshtrime/74803/anetaresimi-ne-be-dhe-rrefimet-e-1001-neteve/>
Content:<
Me pozitën që sot ka Kosova si në procedura ashtu edhe në plotësim detyrimesh, anëtarësimi në BE nuk mund të shihet as si një ëndërr e largët. Por krejt çka mbetet për të shpresuar është mbërritja në pozitë ku mund të nisim ta falënderojmë procesin e integrimit për kushtëzime e ndryshime – sikur gazetarja turke në konferencën e Sofjes
Në pranverën e vitit 2006 qe mbajtur në Sofje një konferencë në formë debati mes përfaqësuesve të delegacioneve të Komisionit Evropian në Zonën e Zgjerimit dhe gazetarëve të vendeve të kësaj zone. Tema e debatit pati qenë “Mitet dhe të vërtetat për zgjerimin e BE-së” dhe pjesë patën marrë rreth 70 veta.
Ka qenë kjo periudha kur Komisioni Evropian pati nxjerrë një “white paper” për atë se si kishte dështuar vetë brenda vetes ta përgatiste opinionin për zgjerimin e madh të Lindjes të vitit 2004. Në Kosovë tashmë kishte nisur vala e informimit për atë se çka ishte puna e BE-së. U patën hapur shkolla të integrimeve, u patën dhënë shumë bursa për shkollim jashtë dhe patën nisur fushata vetëdijesuese. Në një anketë që e pati zhvilluar KOHA në kuadër të fushatës “E tash Evropa”, gati 100 për qind e të anketuarve patën qenë pro hyrjes së Kosovës në BE. Kjo edhe pse nuk e dinin mirë, për të mos thënë pothuajse fare, se çka ishte ajo dhe si hyhej në të.
Ndërkohë, në konferencën masive në Sofje rolin kryesor e mori korrespondentja e CNN-it nga Turqia. Nuk më kujtohet emri i saj, por një gjë e mbaj mend qartë. Ajo shprehte haptas hidhërimin me rezistencën e shteteve të BE-së karshi Turqisë. Thoshte se po aplikohen standarde të dyfishta dhe se BE-ja nuk ishte e sinqertë me shtetin e saj, meqë as nuk e refuzonte e as nuk e trajtonte njëjtë si të tjerat aspiruese. Turqia ka aplikuar për t’u bërë pjesë e BE-së më 1987, ndërkaq negociatat për anëtarësim të plotë kanë nisur më 2005. Gazetarja nga Turqia ishte shumë e drejtpërdrejtë dhe po aq e artikuluar në porositë e veta, ndërkohë që zyrtarët e BE-së nuk është se bënin shumë komente.
Megjithatë, nuk është kjo çështja që ka rëndësi për një kosovar sot. Është falënderimi i turkes. Tha diçka kështu “besoni, me këtë qasje, tani fare s’ka rëndësi anëtarësimi... por i falënderohem këtij procesi për ndryshimet ligjore, si dhe reformat në qeverisje që Turqia kurrë nuk do t’i kishte bërë po të mos ishin kushtëzimet e integrimit”. Nga 35 kapitujt për anëtarësimin e Turqisë, vetëm 16 janë hapur dhe vetëm një është mbyllur deri më tani. Por sot, derisa Turqia po lëshon rrënjët e një shteti autokratik, integrimin evropian e ka zhvendosur tek rrëfimet e 1001 netëve.
E në Kosovë, po të bëhej një anketë sot, si ajo e 2006-s, me siguri aty te 100-përqindëshi do të kishte qenë sërish disponimi për në BE. Si i qytetarëve ashtu edhe i institucioneve. Megjithatë, edhe këtu integrimi nuk është asgjë më shumë se një përrallë. E tillë që për vite të tëra po i vë në gjumë qytetarët, derisa zëri monoton i udhëheqësve të institucioneve e rrëfen atë pa ndalur ditë pas dite, e natë pas nate. Dhe e keqja është se nuk mund as t’i falënderohemi procesit. Çfarë ndryshimesh e çfarë reformash domethënëse ka sjellë ai? Në letër diçka, por edhe kjo jo me qëllim zbatimi, veç rrëfimi. Madje, gjatë këtyre viteve të njohjes me BE-në e të shkollimit për politikat e saj, veç sa është betonuar sistemi korruptiv i pushtetit nëpër të cilin qarkullojnë të njëjtët njerëz mandat pas mandati, herë në pozitë herë në opozitë.
E kundërta e përrallave të tyre është një realitet tjetër krejt i thjeshtë. Kosova është e fundit në rajon sa u përket hapave formalë proceduralë. MSA-ja ka hyrë në fuqi më 2016 e ajo ende nuk ka aplikuar për t’u bërë kandidate. Disa shtete të rajonit këtë hap procedural e kanë bërë menjëherë pas nënshkrimit dhe ende pa hyrë në fuqi MSA-ja, e disa menjëherë pas hyrjes në fuqi të saj. Kosova mund të thotë se nuk e bën këtë, sepse nuk dëshiron të rrezikojë me refuzim të aplikacionit, për shkak të pesëshes mosnjohëse. Por për të mos e lënë në nivel arsyetimi, do të kishte mundur bile të kryente punë të tjera.
Prej se ka marrë përsipër detyrat që dalin nga Marrëveshja e Stabilizim-Asociimit, ka dëshmuar që i duhet më shumë se dyfishi i kohës për t’i plotësuar ato. Më 2016 ka zbatuar gjysmën e tyre e më 2017 vetëm 30 për qind. Edhe prioritetet që parashihen në Agjendën për Reforma Evropiane të dakorduar mes Qeverisë dhe BE-së kanë mbetur të paplotësuara. Ato kërkoheshin të zbatoheshin më 2016 dhe 2017 dhe tani janë bartur në Agjendën e Qeverisë për 2018. Po ashtu, më 2016 nisi të vëzhgohet gjyqësori për trajtimin e rasteve të korrupsionit e krimit të organizuar. Kjo një nismë e Zyrës së BE-së në Prishtinë që nënkuptonte shënjestrimin e rasteve të korrupsionit të nivelit të lartë, pasi që paraprakisht ishte bërë një kategorizim se cilat pozita i përfshin ai. Nga dhjetëra aktakuza të ngritura kryesisht më 2016 e më pak më 2017, sot nuk ka asnjë zyrtar të lartë prapa grilave. Një proces që nuk i ka treguar vetëm BE-së, por edhe vetë neve se sa është i pavarur sistemi i drejtësisë në Kosovë.
Të gjitha këto detyrime e obligime kanë të bëjnë me sfidat kryesore që i liston Strategjia e Zgjerimit të BE-së e prezantuar këtë javë. Kanë të bëjnë para së gjithash me vullnetin për të përmirësuar jetën e qytetarëve të Kosovës. Janë punë që autoritetet kosovare duhet t’i kryejnë për të avancuar me rendin dhe ligjin, me funksionimin demokratik të institucioneve, me zhvillimin ekonomik, me standardet e arsimit e të shëndetësisë...
Kosova nuk e ka problem mosnjohjen e pesëshes, nuk e ka problem as demarkacionin. Problemi është se pushteti i saj asnjëherë nuk ka dashur rend, standarde e as përgjegjësi. Kjo i ka ndihmuar t’i ikë llogaridhënies brenda dhe jashtë. Dhe ende u ndihmon liderëve qarkullues institucionalë dhe bashkëpunëtorëve të tyre të bëjnë qejf në një mjedis ku të tjerët jetojnë të izoluar, pa mundësi e pa perspektivë.
Me pozitën që sot ka Kosova si në procedura ashtu edhe në plotësim detyrimesh, anëtarësimi në BE nuk mund të shihet as si një ëndërr e largët. Por krejt çka mbetet për të shpresuar është mbërritja në pozitë ku mund të nisim ta falënderojmë procesin e integrimit për kushtëzime e ndryshime – sikur gazetarja turke në konferencën e Sofjes.
brikenda@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1184>
Title:<https://www.koha.net/veshtrime/69018/po-tiu-ishin-refuzuar-vizat-per-korrupsion/>
Content:<
Refuzimi i vizës amerikane kryeministrit duket se ndezi sa i përket Speciales. Nuk u përfill asnjë paralajmërim për rrezikun që e priste Kosovën në rrafshin ndërkombëtar! Po t’iu ishin refuzuar vizat udhëheqësve të pangishëm për shkak të korrupsionit, do t’i kishim dashur aleatët e huaj dyfishin e dashurisë që na çliruan para 20 vjetësh.
Po sikur ndërkombëtarët të ishin ndezur kështu për vjedhjen e shtetit? Po t’iu ishin refuzuar vizat udhëheqësve të pangishëm për shkak të korrupsionit, do t’i kishim dashur aleatët e huaj dyfishin e dashurisë që na çliruan para 20 vjetësh. Dëmi më keq bën kur vjen nga brenda. Dhe kjo u lejua të ndodhë përgjatë dy dekadash, nga ne qytetaria e “lodhtë” dhe nga miqtë ndërkombëtarë. Madje vetë ne, të dy palët, u dhamë pushtet njerëzve që e shtrydhën Kosovën. Të parët duke ua dhënë votën e të dytët duke i afruar ngat vetes e duke ua mësuar maniret. Për t’i shndërruar kështu në forca mutante politike të dala ndoresh.
Kjo u vërtetua më së miri me shpërfilljen totale që ua bënë paralajmërimeve amerikane e evropiane për dëmet që do t’i pësonte Kosova nëse do të kalonte Ligji që e shfuqizon Specialen. Nuk u zmbrapsën kur iu tha: Nuk do të pengohet iniciativa ruse në Këshill të Sigurimit për themelimin e një tribunali; do të kthehet Kosova në 1244; do të ftohen të gjitha shtetet që sipas së drejtës ndërkombëtare të ndjekin individualisht krimet e luftës; do të tërhiqen ambasadat; do të tërhiqen njohjet… Por nisën të mendojnë dy herë veç atëherë kur kryeministrit iu refuzua viza amerikane. Atëherë kryeparlamentari doli me një letër, në të cilën më shumë se që tregoi se nuk do të zhbëhet Specialja, akuzoi LDK-në e VV-në që bllokuan nisëm e fundvitit për zhbërjen e saj. Për t’i dhënë edhe më shumë ngjyrë hipokrite tha që letrën e ka shkruar kaherë, por e ka mbajtur për vete të mos i shqetësonte qytetarët. Që ta dijë kryeparlamentari, qytetarët do të kishin festuar më rehat po ta kishte shkruar vërtet e botuar para festave, sepse për një moment nisën t’i çelin sytë e ta shohin esëll rrezikun ku udhëheqësit janë të gatshëm ta fusin Kosovën.
Kryetari, ndërkohë, u tregua më i guximshmi. Ka disa muaj që ka nisur të hedhë gurë mbi Gjykatën që vetë e solli. Dikur manipuloi veteranët që të nisnin peticion. Pastaj deputetët e ish-partisë. Krejt duke e fshehur dorën. Tash e akuzon bashkësinë ndërkombëtare se po e pengon demokracinë parlamentare dhe se po bën presion të dhunshëm ndaj proceseve. Kryetari nuk heq dorë, ndërkohë që shpalos aftësitë komunikuese si një nxënës shembullor i shkollave perëndimore të PR-it.
Kryeministri nga ana tjetër u bë viktima e parë e Speciales. Jo me aktakuzë, por me refuzim vize. Ky qe ilustrimi më konkret se për çka bëhej fjalë kur përmendej presioni ndërkombëtar. Edhe kryeministri, sikurse kryetari, pati thënë se nuk do të lejohet të mos respektohet fjala e sovranit, kur qe pyetur për këtë presion. Ra Specialja e nisën ta respektojnë atë. Tha se partia e tij e ka kundërshtuar këtë gjykatë që nga fillimi dhe se është parti parimore që të njëjtin qëndrim e mban edhe tash. Shpërfilli plotësisht kontekstin e ri, ngjashëm sikurse edhe paralajmërimet për rrezikun e mundshëm. Ndërkohë u pajis me pasaportë të Shqipërisë, që së paku Schengenin ta ketë të sigurt.
Ajo që të dy, kryetari dhe kryeministri, po synojnë të bëjnë është të mbajnë pozicion “neutral” karshi Speciales derisa respektojnë vullnetin e sovranit. Edhe Presidenca, edhe Qeveria mund të sponsorizojnë vetë Ligjin për shfuqizimin e Speciales. Bile mundet edhe që të dyja në të njëjtën kohë ta bëjnë këtë, njëjtë sikur me Ligjin për ushtrinë, por i cili ka një fat tjetër. Për Specialen kanë strategji tjetër, duke ndjekur kështu traditën që u ka ndezur deri më tash, e që të dalin të pastër para miqve ndërkombëtarë.
Por kësaj radhe qenë vetë këta miq që ua zbuluan sekretet. I pari, që këta persona ose të afërmit e tyre mund të jenë në listat e Speciales, dhe sekreti i dytë, që këta njerëz, me të cilët kanë bashkëpunuar me vite të tëra, janë në gjendje ta rrënojnë Kosovën për interesa personale. Dhe nuk është diçka që nuk është ditur e që nuk është raportuar. Bile këtë sekretin e dytë ne qytetarët e kemi ndier në lëkurë, derisa udhëheqësit tanë dhe miqtë ndërkombëtarë përpiqeshin “ta ruanin stabilitetin” në Kosovë. Është mirë që më në fund edhe ata po i ndiejnë paksa flakareshat e duarve muskulore, me të cilat për dy dekada bashkë kanë pirë verë në gota kristali të hollë. Mbase mund ta paramendojnë se si ndihemi ne mileti kur këta njerëz nuk i përmbushin obligimet ligjore ndaj nesh (na vjedhin), sikurse po synojnë të mos i përmbushin obligimet që i kanë marrë vetë ndaj bashkësisë ndërkombëtare. Mbase do të mundë t’ua ndalonin shëtitjen nëpër botë me paratë tona, meqë ne të paaftit nuk po mundemi t’i ndëshkojmë këtu.
brikenda@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1185>
Title:<https://www.koha.net/veshtrime/67235/vjegezat-e-2017-s-shpresa-te-vitit-te-ri/>
Content:<
Le t’i shtojë 2018-a kërkesat e qytetarëve. Le të jetë ky viti i vetëdijesimit, i dinjitetit dhe i kthimit të shpesës në këtë vend.
Sapo lamë pas vitin më të mirë që nga paslufta. Asnjë tjetër nuk e ka zhveshur më shumë realitetin se ky. Qershia mbi tortë në fund qe ringjallja qytetare në dy protesta simbolike, por shpresëdhënëse.
Dy palë zgjedhjet e 2017-s ndryshuan hartën politike. Rrënuan kalatë e partive dhe dëshmuan se asgjë nuk mund të jetë përjetësisht e mirëqenë për askënd.
Shifrat e sistemit të drejtësisë vërtetuan se lufta kundër korrupsionit ka qenë çdoherë e barasvlershme me zero. Më 2017-n asnjë zyrtar i lartë nuk përfundoi prapa grilave për vepra penale që lidhen me korrupsionin. Më 2016 pati shumë aktakuza e shumë fjalë, dhe kjo e bëri BE-në të çonte sinjale se po luftohej korrupsioni dhe se problem mbetej demarkacioni. Në Kosovë e ndjenim që kjo ishte një pallavër e madhe. Më 2017 jo veç që ra drastikisht numri i aktakuzave, por u zhvesh plotësisht praktika e mosndëshkueshmërisë. Ky alarm ende nuk po i zgjon qytetarët, por lufta kundër korrupsionit u rikthye më së larti në agjendat e përfaqësuesve të BE-së, por edhe të SHBA-së. U shquan më 2017 me interesimin për ta përkrahur thuaja çdo iniciativë që merrej me këtë problem.
Meqë amerikanët janë më të drejtpërdrejtë, porosinë e vitit për korrupsionin e la zyrtari i Departamentit të Shtetit, Brian Hoyt Yee. Ishte më shumë një thirrje për vetë ndërkombëtarët. Tha se është paturpësi e kryeqyteteve të botës se si i mirëpresin liderët e korruptuar të Ballkanit sikur s’kanë bërë gjë të keqe.
“Nëse ata nuk lejohen në këto takime dhe bëhen të qarta arsyet përse, kjo do të kishte ndikim pozitiv në ecurinë e këtyre vendeve”.
Ndërkohë në opinionin kosovar shpërthyen skandale të shumta nga sistemi i drejtësisë. Në qendër qenë ato që lidheshin me Prokurorinë, dhe më indikativja prej tyre qe “Pronto 3”: Përgjime që tregonin për afërsinë e klanit “Pronto” me shefin e Prokurorisë së Shtetit. Ndërkaq në Polici ndjekja e krimeve ekonomike doli të udhëhiqej nga një kokë që në shkëmbim të lirimit nga burgu u kërkonte kriminelëve qindra mijëra euro. Janë klanet që janë shtrirë në pikat strategjike të luftimit të krimit të organizuar e të korrupsionit, e që lidhjen vertikale e mbajnë me të fortit e pushtetit. Viti 2017 zhveshi këto lidhje më shumë se kurdoherë; gjeti vjegëzën dhe u hapi rrugë zbulimeve të reja, natyrisht nga ndonjë medium apo OJQ.
Derisa struktura të ndërlikuara interesi lidhin të pandëshkueshmit në rrjetin e tyre ndërinstitucional, këtë vit në krye të Qeverisë erdhi shefi me sistemin më të thjeshtë të mundshëm të akomodimit të interesave të veta.
Nuk pati nevojë për hulumtime as përgjime që të dalin në shesh skandalet e tij. Tregoi vetë që ua fali borxhet milionëshe ambalazhuesve të ujit - bizneseve më të fuqishme, që të tilla janë bërë duke e marrë pa pare ujin e bjeshkëve e duke e shitur nëpër shishe. Kjo, sepse ka pasur dëshirë t’u ndihmonte atyre që kanë më shumë miliona, sesa bizneseve të vogla që mbyllen përditë për shkak të kushteve të pafavorshme të të bërit biznes. Natyrisht, e mira kthehet me të mirë. Dhe kur i bën mirë dikujt që ka më shumë para, e mira që të kthehet është më e madhe.
Ndihmoi edhe dhëndrin e vet 27-vjeçar duke e vënë në krye të financave të Fondit të Sigurimeve. Punësimin e tij nuk e shpalli vetë, tha se për të kishte lexuar në media. CV-ja e dhëndrit të ri ende mbahet e mbyllur hermetikisht nga punëdhënësi.
Çka nuk e mohoi qe mbushja e Qeverisë me ministra, zëvendëskryeministra e zëvendësministra, me këshilltarë e shoferë. Tha se nuk po mburrej me vendimin për këto punësime të panevojshme, por me mburrje rrogat ua rriti të gjithëve. Nisi me dyfishimin e të vetes e vazhdoi tutje. Pati edhe të tillë që rrogën ua trefishoi, varësisht nga afërsia e pozitës.
Ndërkohë vazhdoi traditën e lidhjes së kontratave të fshehta, kësaj radhe për projektin energjetik 1.3 miliardësh. Kjo në kohën kur qytetarët u kërcënuan me shtrenjtim të rrymës dhe kur nisën të vetëdijesoheshin se si mbi kurrizin e tyre me vite institucionet u kanë dalë zot interesave të kompanisë turke që ka blerë Distribucionin.
Dhe në fund, për ta përmbyllur 2017-n, e qerasi veten me një udhëtim sado të shkurtër në vendin ku dimri është më i bukur. Në Zvicrën e Alpeve, ku një kafe kushton sa një kravatë, por e standardit të qytetarëve të thjeshtë që në muaj i marrin diku pak më shumë se një e dhjeta e rrogës së kryeministrit.
Se çka e prek direkt qytetarin, më 2017 u shfaq më qartë. Me dekada Kosova ka qenë vendi ku më të rëndësishme kanë qenë zhvillimet rreth ideologjive politike, të armiqve nga jashtë e konspiracioneve të fuqive botërore. Sivjet, mbase edhe për shkak të zgjedhjeve, u fol më shumë për qytetarin - rrena a të vërteta, s’ka gajle. U raportua më shumë për zyrtarët e politikanët e Kosovës – për të keq apo për të mirë, s’ka gajle. Dhe tani në dhjetor edhe u protestua. Jo për ide politike, po për çështje konkrete që prekin dinjitetin dhe xhepin e qytetarëve. Organizatorë qenë vetë ata. Njëherë kërkuan që të anulohet rrjepja përmes faturave të rrymës duke ua ngarkuar konsumatorëve humbjet që janë pasojë e paaftësive të Qeverisë e të kompanisë turke që shpërndan rrymën. Dhe, herën e dytë, iu kërkua kryeministrit që të mos i ofendojë me “hajgare” pa kripë dhe të mos e keqpërdor buxhetin që e mbushin qytetarët e thjeshtë e jo miqtë e tij të bizneseve të cilëve ua fal tatimet.
Le t’i shtojë 2018-a kërkesat e qytetarëve. Le të jetë ky viti i vetëdijesimit, i dinjitetit dhe i kthimit të shpresës në këtë vend.
brikenda@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1186>
Title:<https://www.koha.net/veshtrime/59634/qeveria-qe-pranon-se-abuzon-me-pushtetin/>
Content:<
Kryeministri Haradinaj tha se Ligji për Qeverinë, që do të shkruhet gjatë mandatit të tij për qeveritë e ardhshme, do t’ua ndalojë ministrive të kenë më shumë se nga dy zëvendësministra. Ka thënë se nuk ka nevojë për më shumë. Në të kundërtën, sipas një postimi të mëhershëm të tij, do të ishte “abuzim arrogant me pushtetin, vetëm për interesa të ngushta klienteliste”. Qeveria e Kosovës në këtë mandat ka thyer rekordin e numrit të ministrive dhe të zëvendësministrave
Kryeministri Ramush Haradinaj dukej i shqetësuar në një intervistë ditë më parë nga abuzimi që po bëhet me pushtetin. Tha se Qeveria e tij do t’i japë fund kësaj. Se do ta shkruajë një ligj që do t’i ndalojë ministritë të kenë më shumë se nga dy zëvendësministra. Bile, jo të gjitha do të lejohen t’i kenë nga aq. Mund t’i ketë, sipas kryeministrit Haradinaj, për shembull, Ministra e Mjedisit dhe Planifikimit Hapësinor: një që do të merret me mjedisin dhe një që do të merret me planifikimin hapësinor. Ka thënë se nuk ka nevojë për më shumë. Në të kundërtën, sipas një postimi të mëhershëm të tij, do të ishte “abuzim arrogant me pushtetin, vetëm për interesa të ngushta klienteliste”.
Para tre vjetësh kur qe themeluar Qeveria së cilës nuk i takonte, kryeministri Haradinaj pati thënë se “është shumë shqetësuese dhe e papranueshme që pas numrit rekord të ministrive, Qeveria e Republikës së Kosovës të ketë më shumë se një zëvendësministër për ministri”. Asokohe akomodimi i interesave të forcave politike mund të paketohej në 19 ministri e ministrat mund t’i kishin nga më së shumti tre zëvendës.
Kësaj radhe, për t’u ngjitur në qeveri Haradinaj marshoi në të kundërtën e fjalëve të veta. Akomodimi i interesave, që i quajti klienteliste, theu rekord të ri. Nga 19 ministri u bënë 21, e nga 3 zëvendësministra u bënë 5. Përmes një rregulloreje që e nxori, u thye edhe rekordi i numrit të këshilltarëve politikë. Për kryeministrin nga 12 u bënë 21. Për ministrat nga 6 u bënë 7.
Struktura e numrave, siç e ka sjellë gazetari i “Kohës Ditore” në edicionin e së dielës, çon në 664 pozitat për personelin politik të Qeverisë Haradinaj. Ajo duket kështu:
1 kryeministër
21 këshilltarë
15 staf mbështetës
 
5 zëvendëskryeministra
30 këshilltarë
25 staf mbështetës
 
21 ministra
147 këshilltarë
84 staf mbështetës
 
105 zëvendësministra
210 staf mbështetës
 
Deri më tani janë emëruar 64 zëvendësministra ose edhe më shumë, ndërkohë që ka ministri që kanë mbetur pa ta. E tillë është ajo e Administratës Publike, e cila ka për detyrë që atyre t’ua sigurojë hapësirat dhe automjetet. “Për neve është një sfidë, një çështje jo e lehtë”, ka thënë shefi i MAP-it. Edhe më të vështirë do ta ketë nëse kanë mbetur ende klientë të paakomoduar dhe numri i zëvendësministrave të arrijë në 105.
Kryeministria nuk ka bërë publike se sa pozita janë zënë deri më tani. Për shumicën e zëvendësministrave, këshilltarëve a nëpunësve politikë qytetarët kanë marrë vesh pasi që ata kanë ndryshuar vendin e punës në profilin e tyre në Facebook. Ka pasur raste kur dikush është njoftuar gabimisht dhe është dashur ta rikthejë vendin e vjetër të punës. Ka pasur edhe të atillë e që nuk e kanë ditur emrin e saktë të ministrisë në të cilën janë punësuar dhe kanë shpikur emra të rinj ministrish.
Haradinaj duhet t’i rehatojë njerëzit e 14 subjekteve politike për ta mbajtur pozitën e vet. Për qytetarët kjo nuk kushton veç pare. Është një strukturë kaotike ku thuaja secili është ngjitur për një interes tjetër nga krijimi i një institucioni në shërbim të qytetarit. Sado që kryeministri Haradinaj shquhet për disiplinimin e vartësve të tij në aspektin e zgjimit të hershëm për të mos u vonuar në punë dhe ndalimit të pauzave të gjata të drekës e kafesë, kompleksiteti i strukturës së re qeveritare dhe laramania politike e saj ia zbehin këto shkathtësi. Po ashtu Qeverisë ia rrezikojnë stabilitetin e ekzistencën. Këtë e dinë të gjithë që janë pjesë e saj, andaj edhe ekziston rreziku që të përpiqen të marrin sa më shumë derisa janë aty. Dhe natyrisht të gjithë i tërheq buxheti.
Zbrazja bazike e buxhetit lidhet me rrogat dhe shpenzimet e tjera të mbi 600 të punësuarve politikë – mëditjet, udhëtimet, karburantet, drekat zyrtare, reprezentacioni, telefoni, e të tjera. Sipas përllogaritjeve të shoqërisë civile, në një mandat të plotë kjo pritet të shpenzojë mbi 21 milionë euro.
Zbrazja e avancuar e thesit të buxhetit janë korrupsioni dhe pozicionimi i militantëve partiakë në bordet e agjencitë që do të duhej të ishin të pavarura. Vendimet për shkarkimin e mbushjen e tyre kanë qenë ndër të parat të kësaj Qeverie.
Në çka tjetër veç në kaos mund t’i shkojë mendja një qytetari të Kosovës kur sheh një qeveri të krijuar me zor; që më shumë mban barrën e borxheve politike për të mbetur gjallë, sesa peshën e problemeve të qytetarëve; që as vetë nuk e di saktë se sa zëvendësministra e këshilltarë i ka; që nuk ka një program qeverisës për vete, e që ka krijuar ministri pa pasur as ide se me çka do të merren ato.
Haradinaj sot mund të shqetësohet me çmimin e të qenit kryeministër. Ndoshta pse tortën e ndan në më shumë pjesë apo se stabiliteti i Qeverisë mbetet i brishtë; ndoshta pse nuk i ka të gjithë nën komandë apo se janë njerëz të pakualifikuar... por ajo që nxit kureshtje më së shumti është se si ndihet ai kur e lexon statusin e vet të 16 dhjetorit të vitit 2014:
“Të nderuar qytetarë të vendit,
Me një gjendje socio-ekonomike siç po gjendet Kosova, Qeveria nuk guxon të ketë më shumë se një zëvendësministër.
Është shumë shqetësuese dhe e papranueshme që pas numrit rekord të ministrive, Qeveria e Republikës së Kosovës të ketë më shumë se një zëvendësministër për ministri.
Rritja e pakuptimtë e shpenzimeve qeveritare po kalon në abuzim arrogant me pushtetin, vetëm për interesa të ngushta klienteliste.
Zvogëlimi i kabinetit qeveritar është domosdoshmëri. Qasja e tanishme po tregon se Kosova po forcohet në Parti-Shtet!
Ju bëjmë thirrje – ndaluni nga këto veprime!
RH”
brikenda@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1187>
Title:<https://www.koha.net/veshtrime/53861/krim-b-i-ne-polici/>
Content:<
Kjo nuk është Policia e besimit qytetar. Është e frikës. Këta që keqpërdorin pozitën dhe milionat e buxhetit të Policisë nuk janë policët. Janë kriminelët brenda saj. Policët janë ata që rrezikojnë jetën për çdo ditë e nuk kanë as sigurim shëndetësor
Para vitit 2000 s’ka dashur kush t’i dalë punë me uniformën e policit. Pas këtij viti ajo qe tjetër hesap. U pati dashur kohë bile që njerëzit të mësoheshin me realitetin e ri - që një polic të ta zgjasë dorën për të ndihmuar e jo për të goditur. Për vite të tëra Policia e Kosovës gëzoi nivelin më të lartë të besimit të qytetarëve, krahasuar me institucionet e tjera. Por, vetëm brenda vitit të fundit kjo besueshmëri u përgjysmua. Trendi i rënies nisi disa vjet më parë.
Sot Kosova numëron rreth 10 mijë policë. Për shumicën e qytetarëve ata janë adresa e parë që i drejtohen kur janë në telashe. Janë gratë e burrat që dhanë betimin si mburoja të rendit në shtetin e ri, e të qytetarit të dalë prej një lufte ku policët rrihnin e vrisnin.
Policia e Kosovës qe një dëshirë e plotësuar.
Shumë pjesëtarë të saj dhanë jetën në detyrë. U vranë për shkak se ndoqën njerëz të ngritur mbi drejtësinë, e sepse shkelën në tokën ku udhëheqësit e politikës kosovare nuk ia dolën ta shtrinin shtetin. Janë heronjtë mbi gjakun e mundin e të cilëve sot shkelet. Janë ata që ndërtuan besueshmërinë, të cilën e keqpërdorin strukturat e interesit përbrenda vetë Policisë.
Arsyet e rënies së besimit qytetar në polici nuk janë të veç një natyre. Aty gjenden forma e lloje nga më të ndryshmet të dallavereve e keqpërdorimeve.
Policia tronditi qytetarët më 2009, kur u plaçkit përbrenda dhe nuk e zuri kush hajnin. Nuk u vodh dhoma e dëshmive, sa besimi në të. Nuk shkoi shumë e u plaçkit sërish. Në Pejë. Përgjegjësit që nuk u kujdesën për dhomën u identifikuan dhe ata ende vazhdojnë punën në polici.
Pasuan skandalet e tenderëve. Më 2011 u zbuluan dallavere në tenderin për importin e armëve dhe municioneve. Askush nuk dha përgjegjësi. Aktakuza ndaj tre zyrtarëve të Policisë e dy biznesmenëve u hodh poshtë, pasi Prokuroria nuk u ishte përmbajtur afateve ligjore të hetimit. Zyra e Auditorit më 2012 pati konkluduar se edhe tenderi për furnizim me autoblinda ishte i kurdisur. U raportua edhe për ngritjen e çmimit të tenderit për uniforma nga 6 në 13 milionë, më 2014. Në pyetje kishin qenë specifikat e tenderit, p.sh. 8 në vend të 6 vjegëzave të pantallonave, që e ngritën çmimin për 7 milionë. Parregullsi pati pasur edhe në tenderin për këpucë. Hetime nisën edhe për tenderë të ndërtimit të objekteve e riparim të poligonit për gjuajtje me armë zjarri. Ndërkohë tenderë iu dhanë kompanive e personave të dyshimtë që paraprakisht kishin qenë të përfshirë në mashtrime. Përfshirë njerëzve të afërt të biznesmenit që mashtroi Policinë me topin e ujit më 2009, kur në vend të automjetit specifik ua bëri gati një kamion transporti me një top uji të modifikuar në të. Bëhet fjalë për miliona euro.
Sivjet doli në shesh edhe skandali i disa zyrtarëve policorë pa shkollë të mesme, por me fakultet. Njëri nga ta vazhdon të punojë në Polici. Raportime në media e reagime të shoqërisë civile nxiti edhe fakti që një numër i madh zyrtarësh të Policisë, madje ata në pozitat më të larta, nuk e kaluan testin e verifikimit nga Agjencia e Inteligjencës. Nuk u bë e qartë se në çka kanë qenë të përfshirë që AKI-ja të mos ua japë dritën e gjelbër, por gjykata u doli në përkrahje dhe të tillët, sot e asaj dite, vazhdojnë ta drejtojnë forcën që qytetarët mbajnë shpresa në të.
Kohëve të fundit, ndonëse gjasat janë që ka nisur kaherë, janë ngritur shqetësime për presionin që hetuesit policorë e bëjnë duke keqpërdorur pozicionin e vet për interesa të personave e klaneve të caktuara. Zyrtarë të Organit Shqyrtues të Prokurimit, që njihet si Gjykata e Tenderëve, publikisht kanë thënë se janë nën presion të vazhdueshëm nga Policia e cila, sipas tyre, është instrumentalizuar nga kompani të caktuara private. Një denoncim publik bëri edhe Universiteti i Prishtinës të mërkurën, kur në mesin e atyre që u bëjnë presion në vendime të karakterit akademik e futi edhe Policinë. Pa dyshim skandali më i madh, të cilin e zbuloi muaj më parë gazetarja e “Kohës Ditore”, mbetet ai i dyshimit për përfshirje të drejtorit të Krimeve Ekonomike në një rast të mbylljes së hetimeve me para. Bëhet fjalë për 100 mijë euro në shkëmbim të burgut. Ndonëse është në hetime, ai ende punon në Policinë e Kosovës. Zëdhënësit e Policisë kanë thënë se ndaj tij është zbatuar ndëshkueshmëri dhe madje duke ia ndërruar sektorin. Nga mbi 1 300 ankesa që vitin e kaluar i ka shqyrtuar Inspektorati i Policisë së Kosovës, vetëm 55 raste kanë dalë të kenë elemente korruptuese apo keqpërdorim të detyrës zyrtare. Rastet nuk bëhen publike, por ka pasur të tilla që kanë rrjedhur në media e që është zbuluar afërsi mes udhëheqësve të Inspektoratit e zyrtarëve që hetohen.
Për keqpërdorimin e pozitës zyrtare nga hetues policorë ka alarmuar edhe shoqëria civile. Instituti i Kosovës për Drejtësi ka folur për dy lloj praktikash. Njëra e përpilimit të dosjeve të mëdha e pa përmbajtje për persona të caktuar me qëllim të ngritjes së kallëzimeve penale dhe “aktakuzave persekutuese” ndaj tyre. E tjetra, sipas IKD-së, shkatërrimi i provave dhe dëshmive për të amnistuar politikanë, kolegë të tyre, apo biznesmenë të fuqishëm.
Kjo ka çuar në fenomenin e dështimit të shumicës së kallëzimeve penale pasi janë proceduar në prokurori. Vitin e kaluar rreth 60 për qind e kallëzimeve penale të Policisë janë hedhur poshtë nga prokurorët. Këtë vit përqindja ka arritur në më shumë se 70.
Nuk janë veç mediat e shoqëria civile që ngrenë zërin për Policinë. Javën që shkoi ish-kryetari i Gjykatës Supreme, Fejzullah Hasani, e ka kritikuar atë për mungesë të bashkëpunimit në luftimin e krimit dhe korrupsionit. Sa ka qenë kryetar i Gjykatës ka treguar se 80 për qind e lëndëve janë vjetërsuar për shkak se Policia nuk ua ka sjellë personat e kërkuar.
“Nëse ke defekte në Polici, është e pamundur që të luftohen krimi i organizuar dhe korrupsioni, për faktin se aty prishen provat, aty çorientohen hetimet”, ka thënë ai.
Kjo nuk është Policia e besimit qytetar. Është e frikës. Këta që keqpërdorin pozitën dhe milionat e buxhetit të Policisë nuk janë policët. Janë kriminelët brenda saj. Policët janë ata që rrezikojnë jetën për çdo ditë e nuk kanë as sigurim shëndetësor.
brikenda@koha.net
© KOHA. Të gjitha të drejtat janë të rezervuara.

Komentet


Gjina Zeqiri30/10/2017 10:03
SI MUND TE JETOSH NE NJE SHTET KU PIKE SE PARI JE I RREZIKUAR NGA VET POLICIA E ATIJ SHTETI, RESPEKTIVISHT NGA VET KRIMINELET PERBRENDA SAJ? KAH PO SHKON KOSOVA, E KAH ME IKE QYTETARET PREJ SAJ?
POR, FATKEQESISHT, EDHE MEDIAT I KANE ZBULUA ME VONESE VEPRAT KRIMINALE TE KETIJ INSTITUCIONI.




Gjina Zeqiri30/10/2017 10:02
SI MUND TE JETOSH NE NJE SHTET KU PIKE SE PARI JE I RREZIKUAR NGA POLICIA E ATIJ SHTETI, RESPEKTIVISHT NGA VET KRIMINELET PERBRENDA SAJ? KAH PO SHKON KOSOVA, E KAH ME IKE QYTETARET E SAJ?



Shto koment





Posto
</form>


>
Index:<1188>
Title:<https://www.koha.net/veshtrime/47736/viktimat-e-milionave/>
Content:<
Skandalet menaxheriale të QKUK-së dhe përfshirja e personave të tjerë të interesit, qoftë ndonjë mjek apo biznesmen, nuk kanë të bëjnë me vetëm keqmenaxhim. Janë rezultat i rrjeteve kriminale për zhvatjen e 80 milionëve në kurriz të pacientëve e madje edhe të mjekëve
Viktimat e sistemit të shëndetësisë, të shtatorit të këtij viti, qenë disa numra. Së pari u raportua për katër, pastaj për tri, dikur u tha që është edhe një. Për gjashtë ose për pesë të tjerë u tha se ishin në gjendje të rëndë. Të gjithë pësuan nga gazi mjekësor që iu shtua oksigjenit me të cilin u trajtuan derisa po u nënshtroheshin operacioneve në Qendrën Klinike Universitare të Kosovës.
Si numra ata edhe humbën nëpër sensacionet e emrave të rinj që mbushën Qeverinë e porsakrijuar. Askush nuk e zuri në gojë rrëfimin pas këtyre vdekjeve. Kë e lanë pas dhe si e lanë. Askush nuk gjeti guximin t’i klasifikonte këto si vrasje, të dyshimta ose jo, të qëllimta ose jo. QKUK-ja madje me të shpejtë ua dha trupat familjeve dhe ata u varrosën pa u vërtetuar fare shkaku i vdekjes. Kishin vdekur në operacion, e në operacion mund të vdesë çdokush!
Pak ditë më vonë u ngritën dyshime, dhe këto, anonime. Trupat e tyre u zhvarrosën e iu bë autopsia. Familjarët u desh të varrosnin për herë të dytë të dashurit e tyre. Edhe ky rrëfim u tret në sensacionet e krijimit të Qeverisë së re.
Rastet e tjera kur pacientët pësojnë, qoftë nga gazi mjekësor apo nga ndonjë preparat tjetër, nga mungesa e barnave ose prishja e qëllimshme apo e paqëllimshme e aparaturave, nga neglizhenca apo joprofesionalizmi, nuk janë më as numra. Ato zhduken nëpër fletoret e muhabetet e inspektorateve dhe komisioneve të shumta etike e profesionale të Ministrisë së Shëndetësisë apo të QKUK-së. Zhduken para se të mbërrijnë te sistemi i drejtësisë, e edhe nëse ndonjë arrin deri aty, zhduket në joseriozitetin e këtij sistemi.
Ekziston një dallim i madh se si e shohin shëndetësinë qytetarët e si pushteti, si e shohin QKUK-në pacientët e si politika. Dhe, arsyeja e kaosit shëndetësor në Kosovë qëndron pikërisht te ky dallim.
Pacientët e shohin QKUK-në si shpresë për jetë. Politika e sheh si 80 milionë. Mbi shpresën për jetë, është më lehtë të nxirret diçka. Të blihet një ampulë “Noradrenalinë” 22 euro edhe nëse ajo kushton 2.78 euro; të servisohen aparatura për 300 mijë euro edhe nëse e reja kushton 270 mijë euro; të blihet material për stenta mbi një milion euro, e vetëm pesë pacientëve t’u vendosen stentat. E nëse keqpërdorimet zbulohen, kryesisht nga mediat, gjenden pastaj plot arsye për ta pajtuar drejtësinë dhe asnjë për të pajtuar qytetarët, sepse, siç kanë dëshmuar tashmë, ata nuk hidhërohen.
Ndërkohë të njëjtat struktura marrin pushtetin dhe lufta politike për QKUK-në vazhdon. Madje jo mes partive, po, në këtë rast, mes rrymave të vetë PDK-së. S’ka rëndësi a është daja apo axha, me rëndësi është se Qendra Klinike Universitare ka dështuar në menaxhim dhe rrjedhimisht në ofrim të shërbimeve.
Skandali i stentave u desh të fryhej aq shumë, saqë u bë fare e pakuptimtë që të injorohej elefanti midis dhome. Menaxherë, drejtorë e mjekë për vite të tëra ndërtuan rrjetin, i cili jo veç që i rropi pacientët, po edhe ua shkeli dinjitetin. Aq e gjerë u bë lënda, sa doli material që edhe Prokuroria e Shtetit të nxjerrë diçka për vete e të ngrihen dyshime për dallavere në sigurimin e përkthyesve për versionin serbisht të dëshmive të aktakuzës.
Skandalet e tjera që lidhen me skadimin e afatit të përdorimit të materialit shpenzues për stenta, filmave radiologjikë, “Macrogolit” (kontrasti që pihet para filmimeve) e ilaçeve të shumta që janë blerë qoftë për shkak të interesave të kompanive apo keqplanifikimit, janë zhdukur nëpër kohë. Ngjashëm edhe me refuzimin e donacioneve të huaja, e pastaj blerjen e miliona eurove të të njëjtave barna nga buxheti i QKUK-së. Janë zhdukur nga kujtesa e opinionit dhe e drejtësisë edhe vjedhja dhe stërshitja e citostatikëve, e albuminave e materialeve të tjera, përfshirë edhe donacionet. Ngjashëm edhe milionat e humbur në servisimin e aparaturave që edhe ashtu më shumë kanë qenë jofunksionale...
Ka edhe shumë të tjera dëme që i janë shkaktuar QKUK-së, pra pacientëve të saj, nga keqmenaxhimi e keqpërdorimi i pozitave udhëheqëse të kësaj qendre. Dëmi më i ri është humbja e tri jetëve, shkaku i gazit mjekësor, i cili në QKUK ka arritur duke i shpërfillur të gjitha procedurat për sigurimin e tij. Gazi oksidol iu administrua pacientëve të QKUK-së pa qenë fare në regjistrin e Agjencisë Kosovare të Produkteve Mjekësore; pa qenë në Listën Esenciale të barnave; pa kaluar nëpër procedurat e furnizimit përmes Barnatores Qendrore të QKUK-së; nga një kompani që nuk ka licencë për shitjen e tij dhe i blerë nga një prodhues që nuk ka licencë për shitje. Megjithatë, ka kohë që QKUK-ja furnizohet me këtë gaz. Atë e siguron nëpërmjet shërbimit teknik të saj, i cili ka në kompetencë të merret me mirëmbajtjen e ujësjellësit, kanalizimit të brendshëm e autoparkut.
Është dashur të vdesin tre njerëz që të hapet çështja e mospërfshirjes së oksidolit në regjistrat e AKPM-së, e në Listën Esenciale, si dhe çështja e mënyrës së furnizimi të QKUK-së me këtë lloj gazi.
Skandalet menaxheriale të QKUK-së dhe përfshirja e personave të tjerë të interesit, qoftë ndonjë mjek apo biznesmen, nuk kanë të bëjnë me vetëm keqmenaxhim. Janë rezultat i rrjeteve kriminale për zhvatjen e 80 milionëve në kurriz të pacientëve e madje edhe të mjekëve.
Një QKUK e menaxhuar mirë përveçqë do të ofronte kushte më të mira për njerëzit që trajtohen aty, do të ndërtonte një sistem funksional të përgjegjësisë etike e profesionale që i mungon kësaj qendre. Ku pacientët do të kishin pasur dinjitet e mjekët reputacion.
brikenda@koha.net
© KOHA. Të gjitha të drejtat janë të rezervuara.

Komentet


Dritani05/10/2017 16:15
Mjeket dhe tekniket medicinale duhet t'i bejme njerez e pastaj t'i punesojme ne shendetsi. Duhet rrotulluar shume koka mjekesh, teknikesh, politikanesh e ndermarresish. Shume mjeke e teknike duhet te mbesin pa diploma ose te perfundojne ne burg per shume vite. E gjithe ministria e shendetsise duhet te shkoje ose ne shtepi ose ne burg. Nje fillim nga zeroja eshte i pashmangshem. Ky fillim nga zeroja duhet te niset nga higjiena qe nuk ekziston ne asnje spital. Pas higjienes duhet te vije kujdesi ndaj pacientit qe po ashtu nuk ekziston. Ne fund trajtimi dinjitoz mjekesor. 




Iliri02/10/2017 09:59
Duhet me dal me protestu para ktij institucioni qe ka menaxhim te kalbur!



Shto koment





Posto
</form>


>
Index:<1189>
Title:<https://www.koha.net/veshtrime/28930/ndeshkimi-i-politikes-se-vendimeve-te-guximshme/>
Content:<
Kur PDK-ja i pati fituar zgjedhjet më 2007 u pati përgatitur të dilte e para. Pati krijuar paraprakisht qeverinë në hije, e ndërkohë i furnizonte gazetarët me dëshmi për dallavere që i siguronte nga njerëzit e saj “të pavarur” brenda Qeverisë LDK-AAK. Pati përpiluar një program tërheqës që do ta promovonte gjatë fushatës njëmujore. Shtyllat e programit i pati sistemuar ashtu që nuk dukeshin kaotike, por të renditura, të qarta dhe të këndshme për opinionin. Dukej e organizuar dhe e gatshme t’i merrte punët në dorë. Prej atëherë është shquar për poteza të mençur, nëse e shikon nga këndvështrimi i interesit të njerëzve të caktuar brenda partisë. Kryesisht të dëmshëm kanë dalë nëse i sheh me syrin e qytetarit.
Ka qenë ky qarku i saj dhjetëvjeçar kur ka lidhur koalicion me thuajse këdo që ka dashur, e ka rrëzuar qeveri sa herë që i ka konvenuar. Është dekada që e ka futur Kosovën më thellë në korrupsion, në pakënaqësi sociale e paqartësi politike. Jo që s’e ka përmbushur programin e saj të fushatës, por ka abuzuar me të. Me ngritjen e infrastrukturës e ka futur Kosovën në kontratat më të shtrenjta për ndërtimin e rrugëve. Privatizimi ka dalë të jetë procesi ku interesat e përfitimet janë ndërthurur në strukturat më komplekse kriminale nga njerëzit që mbajnë nën kontroll shtyllat kryesore të shtetit. Pozicionimi politik karshi Serbisë dhe BE-së ka bërë që Kosova të humbë subjektivitet e të kushtëzohet në format më nënçmuese për një shtet.
Edhe pse nuk ka nisur me PDK-në, ajo i ka avancuar format e keqpërdorimit, ndërkohë që ka përvetësuar edhe termin “vendim i guximshëm” për koncesionet e dëmshme politike, të cilat do t’i siguronin përkrahje ndërkombëtare që do të ndikonte që t’i zgjatej jeta në pushtet. Ka futur në funksion çdo mjet për të mbajtur primatin, ka akomoduar ose bërë për vete njerëz në çdo institucion e agjenci, në biznese, në universitete e spitale. Ka lëshuar rrënjët e një garniture interesi më shumë sesa të një partie. Ka manovruar në situata të komplikuara dhe ka përfituar deri më 16 maj, kur paniku ia mori situatën nga dora. Afër mesnatës dorëzoi në KQZ teposhtën e vet me “vendimin e guximshëm” të bashkimit në koalicion parazgjedhor me dy partitë, ndaj të cilave në elektoratin e vet ka ushqyer urrejtje me vite.
Derisa AAK-ja e Nisma, në krahasim me legjislaturën e kaluar, kanë marrë numër përafërsisht të njëjtë të ulëseve në Kuvend, numri i deputetëve të PDK-së gati është përgjysmuar. Për më tepër, koalicioni i “armiqve” s’ka thuajse fare gjasa t’i sigurojë numrat për të formuar Qeverinë.
Ajo që në fillim të vitit 2005 na u pati prezantuar si “vendim i guximshëm” i kryeministrit të atëhershëm Haradinaj për krijimin e komunave serbe me decentralizimin, pasuar më 2015 nga “vendimi i guximshëm” i kryeministrit Thaçit për bashkimin e këtyre komunave në asociacion, u përmbyll këtë vit me “vendimin e guximshëm” të koalicionit parazgjedhor të tyre. Është ky një qark tjetër që në zgjedhjet e qershorit të këtij viti natyrshëm ka çuar kah ndryshimi i hartës politike të Kosovës.
Derisa koalicioni PAN ka hyrë në zgjedhje me një bagazh keqqeverisjeje dhe një bashkim komandantësh, të cilët nuk mund të llogarisin më në letrën e luftës 18 vjet pas përfundimit të saj, koalicioni LAA ka mbledhur parti të devalvuara dhe disa njerëz të rinj të tretur në to. Dy subjekte këto, që gjithçka mund të thonë se përfaqësojnë, përveç shpresës për votuesin. Fakti që edhe sot flasin me mburrje për “votuesin besnik” tregon që nuk kanë vizion; që ende mbështeten në mentalitetin e përkrahjes të një të kaluare të lavdishme dhe jo të një potenciali për të ardhmen. Kur mbështetesh në letrën e luftës që ka përfunduar para 18 vjetësh, apo në politikën pasive të Rugovës të përfunduar madje edhe më herët, do të thotë se nuk ke çka tjetër të ofrosh. Ndërkohë që votuesit, të cilët ende manipulohen nga këto rrëfime, vetëm sa shkojnë duke u pakësuar, qoftë nga kalimi i viteve, qoftë nga ngushtimi i lakut.
Partitë e PAN-it në këto zgjedhje kanë humbur 90 mijë vota. Në zgjedhjet e vitit 2014 bashkërisht kanë marrë rreth 330 mijë vota, e në këto të fundit rreth 240 mijë. Partitë e LAA-së kanë humbur së paku 30 mijë vota. Më 2014, hiç “Alternativën”, kanë marrë rreth 220 mijë, e më 2017 rreth 180 mijë. Në zgjedhjet e kaluara lokale partitë e PAN-it kanë fituar 14 komuna, e në të përgjithshmet e këtij viti kanë dalë të parat në 13 komuna. LAA-ja udhëheq me 11 komuna, e në zgjedhjet e përgjithshme sivjet kanë prirë vetëm në 4.
Ndonëse ka faktorë që e bëjnë të pakrahasueshëm rezultatin e zgjedhjeve lokale me ato të përgjithshme në kuptimin e hartës politike, qershori i këtij viti, megjithatë, e përbën një tregues të ndryshimeve. Është alarm për partitë humbëse, të cilat, sipas të gjitha gjasave, nuk do të hyjnë në thellësinë e problemit brenda vetes për ta zgjidhur atë. Kanë katër muaj, por edhe po të kishin pasur katër vjet, me këtë mentalitet një gjë e tillë nuk do të ndodhte. Për 22 tetor do ta forcojnë retorikën historike për rikthimin e “votuesve besnikë”, do të nxjerrin ndonjë fytyrë të re për ata që kërkojnë alternativë, nuk do të marrin “vendime të guximshme” që do t’i dëmtonte dhe do të përgatisin programe komunale të sojit të atij të 2007-s të PDK-së. Se sa do të përfitojë qytetari pasi ta ketë dhënë votën dihet. Aq sa ka përfituar deri më tash.
Derisa partitë që e kanë shijuar pushtetin kanë dalë humbëse, Lëvizja Vetëvendosje ka dyfishuar votat. Nga afro 100 mijë më 2014, këtë vit ka marrë rreth 200 mijë. Nga një komunë të cilën e ka fituar para katër vjetësh, sivjet në zgjedhjet e përgjithshme ka dalë e para në 10 komuna. Ka dalë të jetë partia që ka mbledhur votat e “votuesve besnikë” të pakënaqur të PAN-it e LAA-së. Të atyre që nuk i kanë prishur votat e veta vetëm që të mos ia japin një partie tjetër. Është partia që ka mbledhur votat e gjeneratave të reja që llogaritet të jenë rreth 70 mijë. Është partia që sivjet, më 2017, dhjetë vjet nga 2007-a, ka përpiluar një program tërheqës që e ka promovuar gjatë fushatës dhjetëditëshe. Shtyllat e programit i ka sistemuar ashtu që nuk janë dukur kaotike, por të renditura, të qarta dhe të këndshme për opinionin.
Se si do të zhvillohen negociatat për krijimin e Qeverisë dhe nëse presidenti do t’ia japë mundësinë ndonjë subjekti tjetër përveç PAN-it të bëjë numrat, pritet të shihet. Por nëse partia fituese (jo subjekti, por partia) do të ngjitet në pushtet, eventualisht me LAA-në, janë dy pika që qytetarin nuk e lënë të jetë i entuziazmuar: përvojat e hidhura të deritashme me (mos)realizimin e zotimeve politike parazgjedhore e të programeve tërheqëse të fushatave, dhe mungesa e kapaciteteve që e pati shquar VV-në kur pati marrë Komunën e Prishtinës. Nëse subjekti fitues (jo partia, por subjekti) ia del që të bëjë për vete ndonjë deputet të LAA-së apo VV-së dhe t’u bëjë oferta të parezistueshme pakicave, do të krijohen institucione jofunksionale, të cilat do të shpërbëhen në momentin kur do t’i konvenojë PDK-së.
brikenda@koha.net
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1190>
Title:<http://www.koha.net/veshtrime/80253/njehere-edukata-pastaj-arsimi/>
Content:<
Kur dëgjon shprehjet në Kuvend dhe e sheh agresivitetin nënçmues e joargumentues... ashtu siç shkolla nuk të mëson, e përjeton ironinë e situatës: njerëz politikë, pa edukatë elementare, sot marrin vendime për arsimimin e potencialit të Kosovës.
Mjafton ta shikosh videon e seancës të së mërkurës për ta kuptuar devalvimin, e më shumë poshtërimin, e arsimit. Kur dëgjon shprehjet në Kuvend dhe e sheh agresivitetin nënçmues e joargumentues... ashtu siç shkolla nuk të mëson, e përjeton ironinë e situatës: njerëz politikë, pa edukatë elementare, sot marrin vendime për arsimimin e potencialit të Kosovës.
Kështu pak a shumë ka qenë që nga paslufta, kur politikanët sipas interesave të rrethit të tyre kapën shkollën dhe e shkatërruan atë. Nisi LDK-ja krejt në fillim, për t’ia grabitur pas pak PDK-ja, e cila e mbajti derisa e devalvoi deri në turp. Tash aty ka futur duart Nisma, partia që mori pushtet falë ‘zemërgjerësisë’ së PDK-së para zgjedhjeve dhe të AAK-së pas tyre. S’ka çka të prishet më aty e që mund të trajtohet seriozisht. Tash çdo gjë kalon në absurditet.
Garnitura më e re e Ministrisë së Arsimit nisi shkeljet ligjore e etike tetë ditë pas zbarkimit, ende pa i mësuar korridoret e objektit të ri, e lëre më gjendjen e organizmave arsimorë.

Nisi me shkarkimin e anëtarëve të Këshillit Shtetëror të Cilësisë, që njihet si Bordi i Agjencisë Kosovare të Akreditimit. Nuk u mërzit që për këtë ligji e obligon të raportojë në Kuvend. Në vend të kësaj Kuvendit i dërgoi emra njerëzish për t’i ratifikuar si anëtarë të rinj të Bordit.
Vazhdoi me shkarkimin e katër anëtarëve e deleguar nga Ministria në Këshillin Drejtues të Universitetit të Prishtinës. I zëvendësoi me emra të rinj, shumë nga të cilët njerëz të afërt të ministrit apo të partive në pushtet. Madje në krye të organit kryesor të UP-së u vu anëtarja e re, shefja e ministrit në Shoqatën e Kontabilistëve.
Nxori Udhëzimin administrativ për “parimet e njohjes së platformave dhe revistave ndërkombëtare me recension”, gjë që në shikim të parë duket legjislacion i zakonshëm sekondar. Por në proces e sipër injoroi Rektoratin dhe i kërkoi që të mos e miratojë Rregulloren e procedurave vlerësuese për zgjedhjen, rizgjedhjen dhe avancimin e personelit akademik. Rektori e quajti këtë ndërhyrje politike në pavarësinë e Universitetit. Në fund doli që Udhëzimi Administrativ i Ministrisë të jetë zemërgjerë për përzgjedhjen e revistave, ndonëse u promovua si e kundërta, si “shpëtim” nga fenomeni i avancimeve të pamerituara.
U formua komisioni, i cili do të vlerësojë qëndrueshmërinë e 7 universiteteve publike sa janë gjithsej. Qëllimi MASHT-i thotë se është ngritja e cilësisë në arsimin e lartë. Ideja është të mbesin vetëm dy, ai i Prishtinës dhe një tjetër, qoftë i Pejës apo Prizrenit. Ndërkohë që qarkullimi vjetor i kolegjeve private mbërrin me 100 milionë euro në vit dhe me mbylljen e pesë universiteteve publike numri i klientëve do të shumëfishohej. “Lufta e akreditimit” dhe pronësia e privatëve mbesin një çështje ngushtë e lidhur mes vete.
Hapa u morën edhe në lidhje me më të vegjlit, nisur me fatosat. MASHT-i paralajmëroi profilizimin e mësimdhënësve nga klasa e parë në të pestën, nga shtatori i këtij viti. Ideja është që mësuesit të profilizohen për një vit, që do të thotë që secilin vit shkollor ata të ndërrojnë. Një nismë e shpejtë sikur të tjerat, e papilotuar fare dhe e paanalizuar që, siç e shtron njohësi i çështjeve të arsimit, Halim Hyseni, i shndërron fëmijët në “minj eksperimentalë”.

Nga ana tjetër, ka hapa që nuk janë ndërmarrë. Për shembull.

Në prag të testit PISA 2018, që pritet të mbahet në fillim të prillit, mbesin të pazbatuara shumica e masave të Strategjisë për arsimin 2017-2021. Kjo Strategji pati ardhur si përgjigje ndaj rezultateve të dobëta të testit PISA 2015 dhe parasheh gjithsej 263 masa për përmirësimin e cilësisë. Njohësit e çështjeve të arsimit paralajmërojnë se rezultatet nuk do të jenë më të mira as kësaj radhe.
Tekstet shkollore mbesin të pareviduara qoftë sa i përket përmbajtjes, kryesisht te librat e shkencave shoqërore, qoftë sa i përket përshtatjes me planprogramin e ri shkollor që nisi së zbatuari nga shtatori i vitit të kaluar. Mësimdhënësit ankohen se klasat e para dhe klasat e gjashta, në të cilat ka nisur zbatimi i planprogramit, duhet të improvizojnë me tekste shkollore. Edhe vitin e ardhshëm shkollor filloristët do të mësojnë me planprogram të të ri dhe me libra të vjetra.
Ndërkohë marrëveshja, që gjatë fushatës parazgjedhore e patën nënshkruar shefat e partive në pushtet me Sindikatën e Bashkuar të Arsimit, Shkencës dhe Kulturës së Kosovës (SBASHK), mbetet e paplotësuar në secilën pikë të saj. Koalicioni rreth PDK-së bëri marrëveshje në shkëmbim të votave të mbi 20 mijë mësimdhënësve. E kërkesat e SBASHK-ut nuk qenë ndonjë favor, por të drejta legjitime të tyre. Sindikata ka organizuar dy greva, do të ketë ende. Ka paralajmëruar grevë të përgjithshme muajin e ardhshëm.

Nuk po afrohen ditë të mira. Dhe kjo, sikurse ditët e këqija të përjashtimit nga EQAR-i, duhet të jenë të mirëseardhura. Po të mos kishte reaguar EQAR-i, sado i dhimbshëm vendimi i tij, kurrë nuk do të ishte aktualizuar kaq shumë ndërhyrja politike në Agjencinë e Akreditimit. Ka shumë të tillë që e quajnë politike edhe strukturën e kaluar, por kjo nuk mund të jetë rrethanë lehtësuese. Përkundrazi, është dështim i atyre që nuk kanë folur e faktuar.
Ministri e shkarkoi, me kërkesë të kryeministrit, duke thënë se ka pasur parregullsi. Por, derisa Bordi dha dëshmi në një raport të hollësishëm për procesin e akreditimit, ministri e as kryeministri nuk qenë në gjendje të argumentonin vendimin e tyre. Kryeministri madje në seancën që u thirr pas përjashtimit nga EQAR-i na bëri të turpërohemi nga diskursi e qasja për zgjidhjen e një çështjeje siç është arsimi. “Ku po ju dhemb?”, është shprehje që më së paku ka vend të përdoret kur diskutohet për shkollën.
Po aq dëshpëruese është impotenca e studentëve që dikur kanë qenë potenciali për ndryshim. Çfarë do të kishin bëra ata po të mos ishte EQAR-i? Do të vazhdonin pa zë të shkonin në ligjërata?
Nga ana tjetër, greva e mësimdhënësve më shumë flet për naivitetin e Sindikatës sesa për ndonjë kapacitet të ndërmarrjes së potezave strategjikë. Me sa palë mend nënshkruhet marrëveshje përkrahëse në fushatë parazgjedhore?
Ndërkohë PISA 2018 së shpejti do të na japë edhe një shkundje.
A duhet të na përjashtojë edhe dikush për ta lëvizur arsimin? A ka mbetur kush që mund të mobilizohet për të kërkuar dinjitet?
brikenda@koha.net
© KOHA. Të gjitha të drejtat janë të rezervuara.

#brikendarexhepi
#veshtrime


Komentet

Shto koment





Posto
</form>


>
Index:<1191>
Title:<https://www.koha.net/veshtrime/77488/ndermarrje-per-te-pangopurit/>
Content:<
Ndërmarrjet publike, të gjithkujt dhe të askujt, s’mund të kenë fat tjetër në shoqërinë e udhëhequr nga piratë, që pushtetin dhe buxhetin e taksapaguesve i trajtojnë dhe i ndajnë si pronë private
Kur kryeministri i Kosovës, Ramush Haradinaj, premtoi rritje të pagave për punëtorët e KEK-ut me arsyetimin se po punonin në kushte të vështira, secilit i ka shkuar mendja tek ata, që nga gropat e mihjes së thëngjillit, në fund të ditës dalin me uniforma, duar e fytyra të “pista”.
Me kushtet, përveç terrenit të rrezikshëm është menduar edhe paga mesatare e tyre, 300 deri 400 euro ta zëmë sa e punëtorëve në sektorin privat. Në këto rrethana dhe duke u solidarizuar me “keqardhjen” e kryeministrit, sikur iu bë hallall edhe rritja e premtuar e edhe vjedhja e organizuar e 8 tonelatave thëngjill nga pasuria publike për secilin nga afro 5 mijë të punësuarit në këtë ndërmarrje.
Por pa kaluar disa muaj, nga të dhënat zyrtare doli se në KEK s’ka arsye për “lot”. Përkundrazi, u mor vesh se nuk është i vogël numri i atyre që paguhen mirë. Mesatarja e pagave arrin në afro 900 euro në muaj, pa llogaritur vlerën e thëngjillit të vjedhur për çdo vit dhe pa e ditur nëse është përfshirë aty rritja e fundit prej 100 eurove.
Pra, tash po e dimë se pagat e shumicës së punëtorëve të “dinozaurit”, që nuk ngrihej në këmbë nga miliardat e buxhetit e të donacioneve ndërkombëtare, janë të përafërta me ato të kabinetit qeveritar - ministrave. E dimë se edhe logjika e funksionimit është e njëjtë - një pjesë e vogël e punëtorëve si në KEK, si në Qeveri e kryen pjesën më të madhe të punës, e pjesa tjetër e han “jeshil”.
Edhe fryrja e stafit i nënshtrohet së njëjtës rrjedhë.
Afro 200 zëvendësministra, këshilltarë e staf teknik në Qeveri – të gjithë militantë partiakë punësohen përnjëherë në emër të kontributit për rezultatin e zgjedhjeve nacionale dhe lokale. 100 të tjerë në KEK, në emër të marrëveshjes për shpronësimin e tokave dhe shtëpive, por më shumë në emër të rezultatit të zgjedhjeve, sidomos në Obiliq.
Edhe pagat janë rritur - 100 për qind në Qeveri, 100 euro në KEK. Ndërmarrja është shndërruar nga prona shtetërore në degë e pronë të partisë, ku liderët japin urdhra e menaxhmenti i KEK-ut zbaton.
Kjo marrëdhënie pushtet-ndërmarrje është e njëllojtë edhe tek të tjerat që janë publike, përfshirë ato në nivelin komunal. Këto ndërmarrje, të gjithkujt dhe të askujt, mbase edhe s’mund të kenë fat tjetër në shoqërinë e udhëhequr nga piratë, që pushtetin dhe buxhetin e taksapaguesve i trajtojnë dhe i ndajnë si të jenë pronë private.
KEK-u nuk është i vetëm në këtë kategori. E ka “shoq për krye” Postë-Telekomin e Kosovës, ilustrimin më të mirë për mënyrën se si funksionojnë krimi i organizuar, korrupsioni, nepotizmi, ndikimi politik dhe abuzimi me institucione dhe me fondet publike, që nga paslufta. Se si gërryhet një ndërmarrje me perspektivë dhe qarkullim qindra milionësh në vit, dhe si e njëjta shndërrohet në aset që shumë shpejt mund të shitet vetëm për “skrap”.
Së bashku këto dy ndërmarrje brenda 10 vjetëve kanë harxhuar afro 1 miliard euro vetëm për paga. Nëse mesatarja e pagave edhe në ndërmarrjet e tjera është e ngjashme, pra diku 900 euro, dhe numri i përgjithshëm i të punësuarve arrin në afro 20 mijë (dikur në NP-të ishin afro 15 mijë të punësuar pa “Trepçën”, që ndërkohë është bërë ndërmarrje publike), atëherë kostoja e këtyre pagave arrin në mbi 2 miliardë për 10 vjet. Shpenzimet teknike dhe të tjerat fizkultura dalin po kaq, duke e çuar shumën e shpenzimeve të tyre në të paktën 4 miliardë.
E shteti, që ia ka dhënë të drejtën këtij grupi njerëzish të shfrytëzojnë të mirat materiale publike, nuk ka asnjë përfitim të rëndësishëm financiar prej tyre. KEK-u lufton për të mos u futur në minus. PTK-ja tashmë ka deklaruar 6 milionë euro humbje, ani që disa të dhëna kanë përmendur 30 milionëshin (nuk ka marrë asnjë masë kursimi - mesatarja e pagave arrin në një mijë euro në muaj). “Trepça” ka ulur në 30 për qind prodhimin edhe ashtu minimal, dhe për gati krejt vitet e pasluftës është subvencionuar nga Qeveria me shumë miliona. Të tjerat, me ndonjë përjashtim të vogël, nuk janë shquar kurrë për afarizëm pozitiv. Madje, sipas të dhënave të GAP-it, afro gjysmë miliard euro janë humbjet e akumuluara në ndërmarrjet publike deri më 2015. E grante për NP-të nga Ministria e Zhvillimit Ekonomik, në periudhën 2009-2013, janë dhënë 260 milionë euro. Gjysma e zyrtarëve të NP-ve kanë vlerësuar se ato nuk mund të mbijetojnë pa subvencionim të shtetit, kurse rreth 80 për qind e pranojnë se në to ka staf të tepërt e për pasojë edhe rritje të kostos. E kanë pranuar se meqë e kanë shef Qeverinë nuk guxojnë të mos zbatojnë kërkesat e saj edhe kur janë të pakuptimta.
Edhe mënyra e funksionimit aty është partizançe. Askush askujt s’i jep llogari, askush askënd s’e largon prej pune. Kontratat e punës janë të përjetshme. Këto politika mbijetese dhe abuzuese, sipas hulumtimit, ndikojnë në rritjen e tarifave të shërbimeve ndaj qytetarëve dhe në uljen e cilësisë së tyre.
Njëri nga ish-punëtorët e gazetës e ka pasur zakon të ankohej shpesh për vëllimin e madh të punës.
“Kur kam punuar në ‘Rilindje’, brenda një dite ka ndodhur veç një shkrim e kam kontrollu. Këtu po duhet kah dhjetë e ma shumë tekste me i marrë nëpër duar. S’po flas për rroga dhe ditë pushimi në ‘Rilindje’, sa herë kam dashtë kam marrë pushim mjekësor”.
Por, kolegu G. duke parë se po bëhet i bezdisshëm me “historitë” e tij, ia kthen me të shpejtë e pa dhimbje me pyetjen: “Ku e ke ‘Rilindjen’ tash”.
Menaxhimi i ndërmarrjeve si “Rilindja” tregojnë më së miri arsyen e shembjes së sistemit të kaluar dhe rrezikun nga kalbja e sistemit të tashëm.
© KOHA. Të gjitha të drejtat janë të rezervuara.

Komentet


koha26/02/2018 10:04
Tan jeni hajna, madhe e vogli. Keni vjedh neri tjetrin paa luftes e gjate luftes e mas luftes. Rugova me klanin e Ti, populli nermes veti e tasht po idhnoni?!



Shto koment





Posto
</form>


>
Index:<1192>
Title:<https://www.koha.net/veshtrime/70500/paligjshmeria-dhe-frikesimi-standard-i-qeverise/>
Content:<
Shqetësues, më shumë se vendimet e paligjshme të Qeverisë Haradinaj është efekti nënshtrues dhe zbatues i tyre, si dhe mungesa e një instrumenti që ndërhyn në parandalimin e abuzimit publik ndaj institucioneve të pavarura. Kuvendi është jofunksional, opozita hesht, shoqëria civile thuajse nuk ekziston
Ndërsa po provonim t’i numëronim vendimet e paligjshme të Qeverisë Haradinaj dhe me shpresën se do ta mbyllim analizën e fundjavës me shifrat e që kishin prekur fundin e vitit 2017, në mesjavë listës iu shtua edhe një ndërhyrje “bandash”. Kësaj radhe në Universitetin e Prishtinës. Por, jo e vetmja.
Ministria e Arsimit, Shkencës dhe Teknologjisë, pak ditë pasi kërcënoi me mbylljen e të paktën pesë universiteteve publike, çoi në shtëpi katër anëtarët e Këshillit Drejtues të UP-së, ndërsa nuk vonoi bëri një hap tjetër – kërkoi nga rektori i UP-së të mos aprovojë dokumentet që lidhen me avancimet akademike.
Ky ministër, në një situatë normale, nuk do të duhej të ndërhynte kështu, e ç’është e vërtetë nuk do të duhej të ishte fare aty ku është, nga dita kur shkarkoi Këshillin Shtetëror të Cilësisë në Agjencinë e Akreditimit dhe jashtëligjshëm emëroi Bordin, caktoi kryetarin e tij...
Ministri apo urdhërdhënësit e tij, duhet ta dinë se UP-ja nuk është korporatë, e as parti-lider, por funksionon mbi bazën e infrastrukturës së saj ligjore, se njerëzit e zgjedhur në postet drejtuese, përfshirë Senatin, i janë nënshtruar një procesi zgjedhor dhe se ata kanë mandat për të marrë vendime, edhe nëse ato nuk i pëlqejnë grupeve të interesit.
Ndërhyrjet në UP nuk është se ndodhin për herë të parë. Ka pasur përpjekje e ndërhyrje edhe nga qeveritë e kaluara me arsyetimin se aty ka probleme, por për shkak të presionit publik, ose janë tërhequr ose janë korrigjuar në respekt të autonomisë së tij. Por ndryshe nga herët e tjera, pak e pritshme që kësaj strukture t’i punojë “rikverci” . Tash po shihet se kemi të bëjmë me logjikën e “së tekmes” dhe se respektimi i sistemit juridik i ndërtuar me shumë mund për gati 20 vjet, nuk ekziston as si nocion e as si funksion për ta.
Shqetësues, më shumë se vendimet e paligjshme të Qeverisë është efekti nënshtrues dhe zbatues i tyre, si dhe mungesa e një instrumenti që ndërhyn në parandalimin e abuzimit publik ndaj institucioneve të pavarura. Kuvendi është jofunksional, opozita hesht, ndërsa shoqëria civile thuajse nuk ekziston.
Senati i UP-së, i gjendur para një Qeverie që shfaq tendencë diktature e dhune, ka hequr dorë nga miratimi i Rregullores për avancime akademike, ani që e di se është e drejtë e tij për ta çuar deri në fund procesin. Anëtarët e Senatit dhe drejtuesit e Rektoratit treguan se janë të padenjë dhe të frikësuar për ta mbrojtur autonominë e institucionit, po aq sa njerëzit e pushtetit që treguan se janë të vendosur për t’i shtyrë para agjendat e tyre dhe nuk kanë frikë kur hapur shkelin ligjin.
Ngjashëm me UP-në, vendimeve të paligjshme i janë bindur edhe institucionet e tjera të pavarura.
Agjencia e Privatizimit e Kosovës ka ndërprerë shitjen e tokave të ndërmarrjeve shoqërore, meqë kështu ka vendosur Qeveria. Ky institucion nuk ka asnjë përgjegjësi ndaj Qeverisë. Marrëdhënia e saj ligj-zbatuese është e lidhur vetëm me Kuvendin e Kosovës dhe dokumentet e miratuar nga ajo. Madje, edhe Kuvendi, për të adresuar politika të reja të privatizimit duhet të ndërmarrë nisma për ndryshime ligjore. Po të funksiononte me logjikën e “karatesë” së Qeverisë së tashme, AKP-ja që në qershor të vitit të kaluar do t’ia transferonte Qeverisë afro 100 milionë eurot e planifikuara në buxhet dhe me to Qeveria Mustafa nuk do të sfidohej me vonesën e pagesave për “Bechtel-Enkan”. Për rrjedhojë as konsorciumi që ndërton autostradën Prishtinë-Han i Elezit nuk do të dëmshpërblehet me dhjetëra miliona euro. Por ishte punë që s’bëhej – nuk e lejonte Ligji për AKP-në.
Jo vetëm që kundërligjshëm i kanë hipur në qafë AKP-së, por qeveritarët kanë shfaq nervozë prej diktatori se pse nuk është ndalur vala e fundit e privatizimit. Në një paraqitje publike, ministri i Tregtisë dhe Industrisë linte të kuptohet se sjellja e AKP-së, sikur ia ka prishur pak humorin shefit të Qeverisë dhe vetë atij. E drejtori i AKP-së, në deklaratat e tij, në vend se ta shpërfillë këtë vendim të Qeverisë Haradinaj, ngase kështu e obligon ligji, gati sa nuk u kërkoi falje. Sqaroi se vala e privatizimit kishte nisur para se Qeveria të kërkonte ndërprerjen e shitjes së tokave. Madje premtoi se herëve të tjera kjo nuk do të përsëritet dhe se do ta marrin parasysh vendimin.
Më keq se në AKP, e ka pësuar Bordi i Operatorit të Sistemit, Transmisionit dhe Tregut të Energjisë (KOSTT). Vendimi i kundërligjshëm i Qeverisë për shkarkimin e Bordit ka bërë që në zyrën e këtij institucioni të rëndësishëm të mos guxojë të qëndrojë më asnjë anëtar. Ata pak njerëz që kanë mbetur ende në punë i kanë thënë gazetës se prej kur është marrë vendimi i Qeverisë, anëtarët e Bordit nuk guxojnë të vijnë në zyrë.
Me shpresën se largimi i dhunshëm mund të sjellë më pas përfundim të lumtur, anëtarët e Bordit të KOSTT-it kanë paditur Qeverinë për këtë vendim. Por kanë harruar se për bandat, Gjykata dhe Prokuroria, ka vite që nuk ekzistojnë si institucione të drejtësisë, në formën normale të tyre.
Institucionet publike jo vetëm që po zbatojnë vendimet, çfarëdo qofshin ato, por kanë filluar t’i vënë në jetë edhe rekomandimet apo deklaratat e kryeministrit Haradinaj të dhëna në takime joformale.
Një “solidarizim” elektoral i Haradinajt me punëtorët e KEK-ut u shfrytëzua nga një organ “fantazmë” brenda kësaj korporate, që i njëjti të shndërrohet në vendim. Kryetari i Sindikatës së Pavarur të Energjisë ia dorëzoi Bordit të KEK-ut kërkesën për ndarjen e thëngjillit falas për punëtorët dhe mes tjerash në kërkesë ua kujtoi “rekomandimin e Haradinajt”. Hajt guxo e refuzoje.
Kryetari i Bordit pa mandat e firmosi atë pa kushte, sikundër që veproi me procedurat e tjera edhe drejtori i KEK-ut. Duke përdorur “miqësinë” me kryeministrin dhe njerëzit e afërt me të, kryetari i Sindikatës i nxori prej loje të gjitha strukturat e KEK-ut gjatë procesit të ndarjes dhe përzgjedhjes së kompanisë private që bënë ngarkimin dhe transportin e thëngjillit.
Në KEK, u munduan para publikut të justifikojnë këtë aktivitet, por jo zyrtarisht e pranuan se janë në presion të madh, por se kanë frikë të flasin hapur.
“Ai (Haradinaj) na ka kërcënuar publikisht se do t’i thyejë zyrat tona”, thoshte një punëtor administrate kur diskutonim për skandalin me ndarjen e thëngjillit.
Ne që monitorojmë nga jashtë atë që po ndodh këta katër-pesë muaj, s’kemi si të mos jemi të brengosur nga ato që janë bërë, e më shumë nga ato që mund të vijnë. Por nuk dimë si e shohin këtë kaos menaxhues njerëzit nga brenda. Cila është përgjegjësia e tyre karshi gabimeve zinxhirë të Qeverisë dhe vetë kryeministrit. A i tërheqin vërejtjen Haradinajt para se të ndërmarrë veprime të kundërligjshme, dhe a thua ai e fton dikë në përgjegjësi nga krejt ajo armatë të punësuarish rreth tij për mosparalajmërim. Apo, paga u jepet vetëm në favor të heshtjes.
Nëse ky komunikim nuk ekziston e që do të duhej të ishte për fajin e të gjithëve, atëherë vijmë në përfundim se nuk kemi të bëjmë më me institucion që i nënshtrohet ligjit, se është produkt i një procesi dhe sistemi demokratik, se është në shërbim të qytetarëve e mirëqenies së tij, dhe se në themel është profesional.
Eksperti amerikan Francis Fukuyama kur sqaron thelbin e shtetit funksional përmend përmbushjen e kapaciteteve institucionale. Më kryesoret, sipas tij, janë: aftësia për të hartuar dhe zbatuar politika; për të propozuar dhe miratuar ligje; aftësia për të menaxhuar me sukses dhe me administratë sa më të vogël; për të parandaluar shantazhin, korrupsionin dhe ryshfetin; për të mbajtur në nivel të lartë angazhimin dhe përgjegjësinë e institucioneve publike; dhe më e rëndësishmja përgjegjësinë për zbatimin e ligjeve.
Me ligjet, e tha apo se tha Fukuyama, dihet se nuk bëhet kompromis. As parulla se po punoj fort, as dalja para sabahut në punë, as vizitat në gjysmë të natës në KEK e QKUK, as vrapi për të mos u vonuar në mbledhje e as sjelljet e vendimet populiste, nuk mund të lartësohen nëse ato bien ndesh me shtetin e së drejtës. Qeveria duhet ta dijë që ligjet duhet të jenë publike, se askush nuk mund të vihet mbi to, se duhet të zbatohen me rigorozitet dhe se shkelja e tyre sanksionohet.
Nga perspektiva e asaj që kjo Qeveri ka prodhuar këta muaj, del se shkelja e ligjit vjen jo vetëm si rezultat i interesave financiare e klienteliste të pesë partive në koalicion, qasjes diktatoriale, zhvatjes së buxhetit, por edhe i mosdijes. Mbase, këtu ka vend për atë që miku ynë Fisnik Halimi e tha në një debat televiziv: “Politika nuk është hobi, është shkencë”.
© KOHA. Të gjitha të drejtat janë të rezervuara.

Komentet


LIND22/01/2018 09:13
Shoqëria civile pothuajse nuk ekziston NGA FRIKA...e Paligjshmëris.



Shto koment





Posto
</form>


>
Index:<1193>
Title:<https://www.koha.net/veshtrime/67674/viti-i-grabitqareve/>
Content:<
Shteti i Kosovës nuk e plotëson asnjërin nga kriteret e të qenit shtet i fortë. I mbetet që gjatë vitit 2018 ta pranojë zyrtarisht vetëm nënllojin e shtetit të dobët, nëse është edhe shtet grabitqar, i kapur, i dështuar - apo kombinim i të triave
Krijimi i një megastrukture pushteti dhe dyfishimi i lartësisë së pagave për kabinetin qeverisës nga vetë kabineti i Qeverisë, i shkon shumë për “fytyre” teorisë së nobelistit suedez Karl Gunnar Myrdal, sipas të cilit fenomene të tilla ndodhin vetëm në shtetet grabitqare. Në literaturën e sociologjisë politike bie në sy edhe koncepti i shteteve “të kapura”, që në themel funksionojnë mbi parimin e “katër kalorësve të apokalipsit” – disiplina e ulët, evazioni fiskal, tregu i zi dhe korrupsioni i shfrenuar. Në shtetet e tilla, pushteti që kontrollon aparatin shtetëror nuk preokupohet për të mirën e përgjithshme – vjedh pasurinë e qytetarëve dhe investon në mirëqenien e vet.
Praktika ndërkombëtare në parim njeh dy modele kryesore të shteteve, të forta dhe të dobëta.
Shtetet e forta, sipas ekspertit amerikan Joel Migdal, janë të afta të rregullojnë marrëdhëniet shoqërore, të sigurojnë mjete, t’i orientojnë dhe t’i shfrytëzojë ato në mënyrë racionale. Karakteristikat e shteteve të forta, sipas tij, janë: kontrolli i plotë mbi territorin e vet; mbrojtje nga politikat e dhunës dhe krimit; garantimin e lirive politike dhe qytetare; krijimi i mjedisit të përshtatshëm për prosperitet ekonomik; sundimi i ligjit; gjyqësor i pavarur; infrastrukturë e zhvilluar; shërbime publike me standardet më të larta të arsimit dhe kujdesit shëndetësor; dhe shoqëri civile efektive.
Shteti i dobët zakonisht drejtohet prej politikave të cilat prioritet kanë krijimin e ekuilibrit në mes presionit të bashkësisë ndërkombëtare dhe presionit të brendshëm publik. Mbijetojnë duke shpërfillur agjendat që nuk janë të rëndësishme për mbijetesën e regjimit, ndërsa janë shumë efikase në mbrojtjen e interesave të pushtetit. Në këto shtete rëndom është e pranishme shkalla e lartë e mosbesimit qytetar në institucione.
Meqë është karakteristikë e vendeve të varfra dhe me potencial të ulët të zhvillimit ekonomik, të ardhurat e shtetit-pushtetit realizohen kryesisht nga taksat. Buxheti keqpërdoret për shkak të paaftësisë administrative dhe strukturës së dobët të planifikimit të shpenzimeve.
Për të ruajtur “paqen sociale” pushtetet e forta të shteteve të dobëta, barrën e tatimit ia ngarkojnë një pjese të vogël të shoqërisë, duke treguar lojalitet ndaj “të papunëve” e kriminelëve, dhe duke i hapur rrugë ekonomisë joformale.
Ky model i qeverisjes mundëson që mjetet e grumbulluara të orientohen kah grupet e fuqishme të interesit. Sa më të fuqishme janë grupet e interesit, aq më i dobët është aparati i shtetit, sidomos i institucioneve të sigurisë dhe të sundimit të ligjit. Ky fenomen në literaturë njihet si “shtet i kapur”.
Shteti i kapur mund të sigurojë të hyra solide nga taksat, por e keqja është se me to menaxhon “banda” politike që u mundësojnë njerëzve të fuqishëm të kontrollojnë administratën dhe të rrisin fitimet e tyre, ndërsa të njëjtën kohë të dëmtojë interesin e qytetarëve.
Shteti i dështuar, sipas ekspertit amerikan Robert Kaplan, përfaqëson “anarkinë kriminale”, përkatësisht shkatërrimin e kontrollit legjitim të forcës mbi territorin që zyrtarisht është i pranuar si shtet. Shteti i tillë, thotë ai, nuk është në gjendje të garantojë minimumin e sigurisë, të mirave publike dhe drejtësinë për të gjithë qytetarët. Përveç pamundësisë së vendosjes së rendit dhe kontrollit brenda territorit të tij, shteti i dështuar ka edhe një problem tjetër të madh. Nuk mund të ndërtojë me sukses identitetin dhe të motivojë qytetarët për t&#39;u angazhuar në projektet e rëndësishme kombëtare. Shpesh ndodh që një pjesë e madhe e popullsisë, nëse ka shansin, largohet nga vendi në kërkim të punës dhe kushteve më të mira të jetesës.
Shtetet e dështuara, pra, krijojnë shoqëri të pashpresa që kontribuojnë më tej në rrënimin e tyre.
Konceptet e mësipërme për modelet e shteteve janë të përgjithshme dhe nuk i referohen qëllimshëm Kosovës. Ngjashmëritë janë “aksidentale”.
Autorët e përkufizimeve nuk përfaqësojnë interesat antishqiptare e as anti-Kosovë.
Mendimet e tyre nuk “çojnë ujë në mulli të armikut“.
Nuk janë sponsorë të krijimit të Gjykatës Speciale.
Nuk kanë bërë fushatë për pengimin e anëtarësimit të Kosovës në institucionet ndërkombëtare dhe as për vonesën në liberalizimin e vizave.
Nuk e kanë sajuar konceptin “shtet i kapur” për të dëmtuar imazhin e Kosovës dhe për të shfaqur tendencën hakmarrëse ndaj atyre që “kanë dhënë shumë për vendin”.
Ata nuk kanë nxjerrë konkluzione shkencore bazuar vetëm mbi perceptime.
Korrupsionin si term e kanë përdorur para se Kosova të zërë vend në hartën botërore.
Kanë shkruar për marrëzitë e shteteve të dobëta, para se Kosova të dështojë në vendosjen e kontrollit mbi sovranitetin, para se aty të lulëzojnë krimi dhe korrupsioni, para se drejtësinë ta ndajnë falsifikatorët e mashtruesit, para se liria të përkufizohet si koncept individual e jo vlerë universale, para se buxheti i mbledhur nga paratë e popullit të konsiderohet pronë e pushtetit, dhe para se për financimin e projekteve milionëshe e miliardëshe në vend që falënderimi t’i shkojë popullit, ai u faturohet liderëve politikë dhe vartësve të tyre.
Shtetit të Kosovës s’i kanë faj ata që nuk është në gjendje të krijojë konsensus mbi çështjet e rëndësishme nacionale, e as që vazhdon të jetë problem ndërkombëtar, e më shumë problem për qytetarët e tij.
Shteti i Kosovës, referuar parimeve shkencore, nuk e plotëson asnjërin nga kushtet e të qenit shtet i fortë. Duke qenë kështu, i mbetet që gjatë vitit 2018 ta pranojë zyrtarisht vetëm nënllojin e shtetit të dobët, nëse është edhe shtet grabitqar, i kapur, i dështuar. Apo kombinim i të triave.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1194>
Title:<https://www.koha.net/veshtrime/55309/hetimi-qe-nuk-na-bind/>
Content:<
Presioni publik do të duhej të ishte i fundit që të bindte Këshillin Prokurorial të Kosovës (KPK) që të ndërmerrte veprime ndaj kryeprokurorit të Shtetit, Aleksandër Lumezi, nëse ky nuk largohet me vetiniciativë. Me inicimin e procedurës së shkarkimit, apo të paktën pezullimit, Këshilli do t’i jepte shans hetimit të pavarur dhe më shumë se kaq, kthimit të besimit gati krejt të humbur në institucione dhe në shtet
Ka dy javë që ish-kryetari i Kushtetueses, Enver Hasani, ka akuzuar kryeprokurorin e Shtetit, Aleksandër Lumezin, për falsifikim të provimit të jurisprudencës. Për po aq javë janë duke u shpërfillur nga vetë kreu i organit të akuzës, argumentet që i ka hedhur në dritë Hasani e që janë përimtuar ditëve në vijim nga media dhe monitoruesit e sistemit të drejtësisë. Çuditërisht, për po aq javë është duke vazhduar edhe heshtja e bartësve të institucioneve ligjvënëse, shoqërisë civile dhe e “ekspertëve të fushës“, për “bombën” që, nëse jo dëme, do të kishte shkaktuar pak më shumë zhurmë, në vendin që ka prirje për të.
Meqë argumentet e njërës palë flasin kundër Lumezit, dhe mungojnë kundërshtimet e këtij të fundit, s’ka kuptim që në krye të institucionit më të lartë të akuzës të mbahet personi, emri i të cilit është lakuar publikisht si i dyshuar për falsifikim. Kjo s’ka kuptim edhe sikur e ardhmja të flasë në favor të tij.
Presioni publik do të duhej të ishte i fundit që të bindte Këshillin Prokurorial të Kosovës (KPK) që të ndërmerrte veprime ndaj kryeprokurorit. Nuk ka nevojë të paragjykojë fajësinë e tij deri në përfundim të ekspertizës dhe veprimeve juridike. Me inicimin e procedurës së shkarkimit, apo të paktën pezullimit, Këshilli do t’i jepte shans hetimit të pavarur dhe më shumë se kaq, kthimit të besimit gati krejt të humbur në institucione dhe në shtet.
Qëndrimi i Këshillit Prokurorial nuk duhej të ishte i ngjashëm me atë të Shoqatës së Prokurorëve, që para disa dite i doli në krah Lumezit. Anëtarët e Këshillit me heshtjen e tyre dhe solidarizimin me “shefin” do t’i bënin dëm, jo Lumezit, por vetë sistemit të drejtësisë. Do të ishte shkatërrues deklarimi si ai i Shoqatës së Prokurorëve kur dyshimet e hedhura mbi Lumezin i quajnë “të fabrikuara dhe të papranueshme, të rrezikshme dhe tendencioze, që krijojnë pasiguri...“ e pallavra të tjera.
A ka më shumë pasiguri për institucionin dhe vendin, sesa shefi i Prokurorisë së Shtetit të “kapet“ në falsifikim, dhe jo të çfarëdolloj dokumenti. Falsifikimi ka të bëjë me përgatitjen e tij profesionale, si dëshmi për avancimin e tij në institucionin më të lartë të akuzës. Ka të bëjë me moralin publik, që është më i rëndësishmi për kryerjen e këtij funksioni publik. Falsifikimi, jo vetëm që diskrediton atë personalisht, por vë në dyshim edhe besueshmërinë tek të gjithë vartësit e tij, të vendimeve, të emërimeve e të menaxhimit të Këshillit Prokurorial.
Prokurorët, edhe po të kishte kundërshtime të forta nga Lumezi se nuk e ka falsifikuar provimin e jurisprudencës, do të duhej të mbanin distancën derisa t’i vihet pikë çështjes. Ata, nëse nuk kanë mësuar se dyshimi çon te e vërteta, atëherë nuk janë për këtë punë.
Ata dhe të tjerët që po heshtin sot, nuk duhet ta vlerësojnë peshën e institucionit të Prokurorisë së Shtetit mbi bazën e marrëdhënies personale me vetë kreun e tij. Kryeprokurorin e njohim shumë nga ne, nga jeta private, madje me vlerësim pozitiv. Publiku ka mbajtur shpresën se ardhja e tij në krye të organit të akuzës mund të lëvizë për mbarë luftën kundër krimit, korrupsionit dhe fenomeneve të tjera negative. Se mund të nisë me zhdukjen e strukturave të korruptuara e të kalbura brenda këtij sistemi. Se fuqia ligjore dhe autoriteti i tij, që shkon edhe mbi atë të presidentit e të kryeministrit, mund të rrisin efikasitetin dhe profesionalizmin e Prokurorisë së Shtetit.
Por, pavarësisht njohjeve personale dhe vlerësimit pozitiv për Lumezin si person jashtë institucionit, tash janë “100 arsye” të tjera që rasti i tij të trajtohet me seriozitet. Kemi obligim të reagojmë, ngase na obligon denoncimi publik, pavarësisht nëse ai vjen nga ish-kryetari i Kushtetueses dhe ish-rektori i UP-së, Enver Hasani, që është dënuar muajin e kaluar me një vit burgim me kusht për “mashtrim në detyrë”. Hasani gjetjet i ka bërë si qytetar. Dënimi i tij nga shkalla e parë, nuk i bënë as më pak e as më shumë të besueshme argumentet. Edhe përplasjet që pati me Lumezin gjatë procesit të zgjedhjes së këtij të fundit në KPK e edhe pas ngritjes së dy aktakuzave kundër Hasanit nga institucioni që drejton Lumezi, nuk do të duhej t’i përjashtonin dyshimet për një falsifikim të mundshëm të provimit të jurisprudencës. Nuk na intereson as motivi “hakmarrës” që ka shtyrë Hasanin që t’i futet një hetimi privat të dosjes së Lumezit. Për opinionin publik është e rëndësishme e vërteta, si për Hasanin që drejtoi Kushtetuesen dhe Universitetin e Prishtinës, e po ashtu për Lumezin që drejton ende Prokurorinë.
Opinioni do që të dijë nëse Lumezi është fajtor dhe po aq i dëmshëm për institucionin, siç ishte jo vetëm Hasani, por ta zëmë edhe njëri nga pasardhësit e tij në UP, Ibrahim Gashi. Të gjithë jemi dëshmitarë se si për largimin e Gashit ishte mobilizuar struktura politike, shoqëria civile dhe organizatat studentore. Botimet shkencore në revista fiktive quan në reagim të ashpër qytetar, aq sa se protestuesit e mllefosur ishin gati ta nxirrnin zvarrë nga zyrat e Rektoratit.
Gashi ka mundur të vihet në lajthitje për shkak se, si ai, ka qindra studiues që kanë botuar nëpër revista, “pa ditur” nëse ato janë fiktive dhe pjesë e skemave mashtruese. Por ai pagoi çmimin e karrierës dhe të vlerësimit publik, për aq sa rëndoi faji mbi të.
Më ndryshe është rasti me Hasanin. Me të ka përfunduar punë, jo publiku, por drejtësia dhe për këtë nuk mund t’i hipim më në qafë derisa nuk kemi një tjetër arsye shtesë për ta fajësuar. Nisur nga kjo, inicimi i rastit Lumezi është meritë e Enver Hasanit. Dhe këtë meritë nuk ke si ta kontestosh, pos nëse i ke inat Hasanit e i ke borxh Lumezit.
E “borxhlija” i parë u bë i gjallë të mërkurën. Isa Mustafa ishte i pari lider politik që u vu në mbrojtje të kryeprokurorit. Përveç që u rreshtua në anën e tij dhe denoncimin e quajti “gjueti”, Mustafa tentoi të gjejë behane tek Hasani. Ia zuri për të madhe atij pse e ka mbajtur fshehtë argumentin për falsifikim, e nuk kërkoi asnjë përgjegjësi nga Lumezi. Hasani ka sqaruar se të vërtetën e falsifikimit e di që nga prilli i këtij viti, por se nuk e ka bërë publik për të mos cenuar procesin gjyqësor që zhvillohej kundër tij për rastin e librave të UP-së.
Të tjerat, Hasani duket se ia ka lënë Mustafës që pretendon se është lideri i partisë më të madhe në vend, që ka ambicie të fitojë gjysmën e pushtetit komunal në Kosovë dhe pse jo edhe rikthimin e tij në pushtetin qendror. Mustafa e do pushtetin, por nuk hap front me drejtësinë, tek e cila janë dërguar nga komuna 70 dosje që rëndojnë mbi të. Nga reagimi tij lë të kuptohet se ose Aleksandër Lumezi është “i tij” ose e kundërta. Nuk ka asnjë arsye tjetër që personi që kishte shumë vjet pushtet ekzekutiv, të bëhet zë i fuqishëm i shefit të një institucioni të pavarur dhe që ka për obligim të vërë para organit të akuzës politikanët e përfshirë në krim e korrupsion.
Reagimi i tij dhe heshtja e të tjerëve dëshmojnë se këta nuk e kanë hallin as te skandali e as te ulja e besimit në institucionin më të lartë të akuzës. Më shumë se kaq, ata kanë hallin e ndryshimeve që mund të pasojnë në të ardhmen në këtë institucion, se mund të rinisin proceset që janë mbyllur me forcë, e edhe më keq, se edhe mund të hapen dosjet e tyre dhe të familjarëve, ashtu siç bëri Hasani me Lumezin. Pra, një praktikë që mund të kontestojë moralin politik e qytetarë të drejtuesve të partive e të institucioneve.
Nëse këta që nuk i rrëzon as vota e as drejtësia arrijnë të notojnë në ujin e ndotur po nga ta, Aleksandër Lumezi ka shansin të bëjë të kundërtën, të largohet vetë nga Prokuroria e Shtetit dhe të dëshmojë se për këto vite ka mësuar të paktën se si bëhet drejtësia, dhe se i nënshtrohet asaj. Nëse ai nuk e ka kurajën që t’i bëjë një nder vetës, atëherë vendimin duhet ta marrë Këshilli Prokurorial që t’i bëjë nder institucionit.
Hetimi në rrethanat kur Këshilli Prokurorial dhe Shoqata e Prokurorëve vihen publikisht në anën e shefit të tyre, nuk na bind.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1195>
Title:<https://www.koha.net/veshtrime/49312/konsorciumi-qeveritar-ne-anen-e-falsifikuesve/>
Content:<
Shkarkimi i Bordit të Akreditimit, që i kishte hapur luftë krimit në arsim, nuk është se dëshmon përkushtimin e Qeverisë së ndarë në pesë pjesë për ndryshime apo për të çuar deri në fund ultimatumin që BE-ja i ka dhënë për “bordet politike”. Mesazhi më shumë kuptohet si paralajmërim se kontrolli mbi ministritë dhe institucionet vartëse nga liderët e partive në koalicion tash e tutje do të jetë i tipit të ndërmarrjeve private, ndërsa Qeveria një si tip i konsorciumit
Në zyrat e “Kohës Ditore”, disa vite më parë pati mbërritur një ftesë për pjesëmarrje në konferencë shkencore nga një kolegj privat me qendër në Prishtinë. Ftesa ishte futur në zarf, kishte dizajn të bukur dhe ishte punuar prej letre cilësore. Ta mbushte mendjen se bëhet fjalë për organizim serioz shkencor dhe me karakter ndërkombëtar. Por, kjo ndjesi pozitive zgjat derisa përfundon së lexuari rreshtin e parë me fjalë respekti për të ftuarin dhe mbërrin tek “menyja” e konferencës.
“Ftoheni të merrni pjesë në konferencën shkencore me temën: “Kontributi i N.N. në demokratizimin e shoqërisë kosovare”, shkruante në të. Kur lexon emrin dhe mbiemrin gati sa nuk të ik truri. Provon më kot ta heqësh dyshimin dhe ta bindësh veten se me këtë emër dhe mbiemër ka shumë njerëz, dhe se nuk bëhet fjalë për Filan Fistekin kontrovers që mbahet në burg dhe akuzohet për krime...
Nuk e njihja as pronarin e as drejtuesit e atij kolegji. Por, e dija vendndodhjen e tij. Një shtëpi trekatëshe me 3-4 arë oborr, e mjaftueshme për të akomoduar një familje mesatare, aq sa ka mundur të jetë familja e qiradhënësit. Hapësira e saj do t’i mjaftonte edhe ndonjë OJQ-je të vogël për zyrë, apo në variantin më të keq të shndërrohej në motel. Por assesi në institucion të arsimit të lartë.
Përveç emrit dhe vendndodhjes, njihja edhe njërin nga profesorët që ishte angazhuar me honorar në atë kolegj, dhe meqë na ra të takoheshim pak ditë pas mbajtjes së “konferencës”, nuk mund të mos e diskutoja këtë budallallëk. E pyeta se si është e mundur që një i akuzuar për krime të rënda të jetë edhe kontribuues i demokratizimit të shoqërisë. I thashë se edhe po të jetë i pafajshëm, organizimi i një konference që mban firmën e tij nuk i bën nder as kolegjit e as shkencës.
Pastaj fjala-fjalën, me profesorin, e shkuam deri aty sa i bëmë llogaritë se çfarë sikur një kureshtar, apo edhe më keq, një studiues i huaj, pasi të ketë parë njoftimin publik, të shfaqë interes për të marrë pjesë në këtë konferencë.
E para, atij do t’i interesonte emri dhe mbiemri i “kontribuuesit”, e pse jo, nëse është gjallë, edhe një dorështrëngim me të. Meqë në sallë nuk do ta gjente “demokratin”, do të përpiqej të gjente katalogun për të parë aktivitetin e tij krijues e shkencor. E në mungesë të katalogut (Filani jo që nuk ka regjistruar asnjë veprimtari të ngjashme, por nuk di mirë as shkrim e lexim), ai do të përdorte internetin. Dhe do të tmerrohej. Në të gjitha faqet ku lakohet emri dhe mbiemri i tij ka vetëm një të vërtetë publike – është akuzuar për disa vepra të rënda. Askund, asnjë rresht, që dëshmon se ai ka një të vetëm aktivitet që i shërben demokratizimit dhe paqes.
Pasi “u gëzuam” që konferenca shkencore nuk ka pasur jehonë përtej mureve të shtëpisë trekatëshe, profesori më tregoi edhe historinë e shkurtër të kësaj iniciative. Më tha se personalisht ka pasur përplasje me drejtuesit e kolegjit dhe se u ka kërkuar që të mos bëhet ky organizim. U betua se vetë s’ka marrë pjesë, por se disa nga kolegët e tij me “emër” kanë referuar në këtë konferencë. Në përgjigjen që ka marrë nga “rektori” i kolegjit i është thënë se Filan Fisteki është student yni dhe i duhet kjo për të përmirësuar imazhin që ka në publik pas akuzave të rënda. I ka thënë se kjo bëhet edhe për arsye financiare dhe të ndikimit politik që kanë emri dhe partia prej nga vjen.
Se çfarë ka ndodhur me “demokratizuesin e shoqërisë kosovare” pas promovimit të “veprës” dhe pas daljes nga burgu është rrëfim tjetër. Dhe më shumë sesa konferenca për të akuzuarin për krime, dramën tragjike mbi të cilën është ndërtuar sistemi i arsimit në Kosovë e vërtetojnë dy arsyet që ka përmendur pronari i kolegjit - interesi financiar dhe varësia nga të fortët e politikës.
Tregojnë se ashtu siç janë kapur institucionet publike, po nga kapësit janë krijuar edhe disa celula private të arsimit, e që në shoqëritë normale me drejtues normal do të duhej të krijonin një mekanizëm konkurrues e të shëndosh në këtë sektor. Por, meqë ato janë ngritur ose janë ndihmuar të mbahen në këmbë nga paratë e vjedhura të taksapaguesve të Kosovës, nga individë dhe struktura politike që kanë menaxhuar e menaxhojnë institucionet qeveritare, nuk ka se si të jenë ndryshe pos qendra krimi - ku shiten diplomat e ku falsifikohet dokumentacioni për qëllime licencimi e akreditimi.
Hapja e disa kolegjeve apo edhe përfshirja e mëvonshme në to si “aksionar” nga qeveritarë e ish-qeveritarë është konsideruar adresë ku mund të kamuflohen milionat e vjedhur, ashtu siç kanë bërë në sektorin e ndërtimit, në sektorin privat të shëndetësisë, të karburanteve, në privatizimin e ndërmarrjeve dhe pronave shoqërore. Kuptohet, meqë kanë kultivuar për vite shkollën e mashtrimit e të përfitimit të paligjshëm, ata kanë evituar çdo mundësi që emrat e tyre të lakohen si pronarë të atyre institucioneve apo bizneseve.
Pasi ua kanë bërë vendin parave të vjedhura politikanët janë përkujdesur që për kurrfarë çmimi të mos heqin dorë nga partitë dhe nga pushteti, meqë është e vetmja garanci për mbarëvajtjen dhe afarizmin pozitiv të pompave të naftës, spitaleve e biznes-shkollave të tyre.
Edhe riciklimi i fytyrave publike që bëhet që nga paslufta në Kuvend e Qeveri, tregon se fuqia e politikanëve-afaristë nuk është zbehur asnjëherë në Kosovë. Janë po ata që zvarritin me vite procesin e fiskalizimit të pikave të karburantit (biznes 700 milionësh në vit), që i paaftësojnë dhe i bllokojnë qëllimshëm shërbimet shëndetësore në spitalet publike (biznes 200 milionësh në vit), që kanë krijuar artificialisht krizë energjetike në vitet e pasluftës (biznes miliardësh), që kanë nxjerrë prioritet në çdo mandat infrastrukturën rrugore (biznes miliardësh)... dhe meqë së fundi u ka dalë dikush në rrugë, janë po ata që kanë shkarkuar Bordin e Këshillit Shtetëror të Cilësisë të Agjencisë Kosovare të Akreditimit, për kolegjet që së bashku arkëtojnë mbi 100 milionë euro në vit.
Shkarkimi i Bordit të Akreditimit që i kishte hapur luftë krimit në arsim nuk dëshmon përkushtimin e Qeverisë së ndarë në pesë pjesë për ndryshime apo për të çuar deri në fund ultimatumin që BE-ja i ka dhënë për “bordet politike”. Mesazhi më shumë kuptohet si paralajmërim se kontrolli mbi ministritë dhe institucionet vartëse nga liderët e partive në koalicion tash e tutje do të jetë i tipit të ndërmarrjeve private, ndërsa Qeveria një tip i konsorciumit.
Nuk ka shumë rëndësi nëse Akreditimi ua ka vënë drynin tetë institucioneve private të arsimit të lartë dhe shumë të tjerave ua ka pezulluar programet studimore, që në total arrijnë në 140 sosh, sa është dëmi që ato i kanë shkaktuar arsimit nëpër vite. Nuk ka shumë rëndësi se sa institucione private janë “lënduar” nga kriteret e vendosura, apo edhe kanë pësuar “vdekje klinike”. E keqja është se më shumë sesa ato është lënduar perspektiva e shoqërisë dhe është deformuar vlera e shkollimit.
Prandaj në institucionin e Akreditimit nuk është dashur të ndërhynte Qeveria, të paktën derisa të mos bëjë raport të detajuar për rezultatet e bordit të saj, që ka shumë të ngjarë se nuk ka qenë perfekt, se ka pas hile në punën e tij dhe para se gjithash ka qenë edhe partiak.
Aty para Qeverisë është dashur reagimi i Prokurorisë, pasi vetë kreu i Bordit të Akreditimit ka treguar publikisht se si janë kapur në mashtrim dhe falsifikim shumë nga institucionet private të arsimit të lartë. Apo se si profesorë të angazhuar nga Shqipëria e Maqedonia kanë rrëfyer se janë manipuluar emrat dhe gradat e tyre shkencore.
Prokuroria ka shansin të hetojë një nga mashtrimet më të mëdha të pasluftës. Madje, me të palara që janë në sipërfaqe.
Çfarë duhet të bëjnë prokuroria dhe institucionet e tjera të drejtësisë e të sigurisë, është që të mos dorëzohen para politikanëve të fuqishëm dhe bosëve të krimit. Të mos frikësohen se do t’i gjejë fati i anëtarëve të Bordit të Akreditimit. Ngase ky shkarkim dhe të tjera veprime kërcënuese të politikanëve bëhen për të çuar pikërisht këtë mesazh.
© KOHA. Të gjitha të drejtat janë të rezervuara.

#elmaz isufi
#veshtrime


Komentet

Shto koment





Posto
</form>


>
Index:<1196>
Title:<https://www.koha.net/veshtrime/37611/deshtimet-nuk-mund-te-fshihen-pas-medaljeve-te-xhudos/>
Content:<
Politika e ka për obligim, jo të delegojë “paramilitarë” në klube, federata e institucione sportive, e as të mjaftohet se ka rritur buxhetin apo ka krijuar praktikën e shpërblimit për sportistë të dalluar, por t’i japë përgjigje institucionale problemit të infrastrukturës, të pronës së klubeve e impianteve sportive. Ajo duhet të japë shembullin e transparencës publike dhe atë ta krijojë si model pune edhe për organizatat sportive, gjë që deri tash s’e ka bërë as njëra e as tjetra
Bëhen gati tetë vjet kur ishte dhënë ideja që Kosova të shpallet “Shtet i sportit”. Sa tingëllonte bukur, po aq krijonte imazhin e një projekti virtual. Të mos besosh ka qenë më lehtë sesa të besosh në këtë ide. Më shumë dyshimi u shfaqej atyre që vinin nga komuniteti i sportistëve, që gjithmonë kanë parë pak dritë në fund të tunelit.
Shikuar edhe nga perspektiva e tashme, Kosova - Shtet i sportit e kishte dhe e ka shansin të bëhet realitet, për sa kohë që të rinjtë tanë besojnë në të ardhmen e tyre. Shoqëria jonë ka mundësinë t’u ofrojë kushte atyre që të mos e zgjedhin rrugën më të shkurtër “të afirmimit” social, që në përkthim i bie rruga e degjenerimit.
Nëse në Kosovë mendohet se janë diku 50 mijë të rinj (le të jenë edhe përgjysmë më pak) që merren aktivisht me sport, dhe mijëra të tjerë pa dallim moshe që menaxhojnë me sportin, atëherë një strategji ekonomike në këtë sektor do të ishte më e leverdishme sesa hapja e dhjetëra fabrikave, mungesën e të cilave e vajtojmë shpesh. Po qe se organizatat sportive (klubet dhe asociacionet e tjera) rreth të cilave mblidhen sportistët do të kishin më shumë hapësirë veprimi dhe menaxhimi të produkteve të tyre, atëherë shumica e pjesëmarrësve në këtë “lojë” do të kishin siguruar mirëqenie financiare dhe profesionale. Dhe, nëse dy për qind i tyre do të ishte produkt me vlerë për tregun evropian, atëherë përfitimi financiar dhe i reklamës pozitive për shtetin e ri e të vogël do të ishte i pallogaritshëm. Kur do të arriheshin efektet e dëshiruara me gjeneratën e sportistëve të tashëm, Kosova do ta kishte të garantuar të ardhmen edhe për 50 mijë të rinj tjerë të frymëzuar, që do të ngrenë kokën 10 vjet më pas.
Përfitimi më i madh është jo nga 2-përqindëshi që çan kufijtë, por nga këta dhjetëra mijëra që riciklohen ndër vite dhe nuk lënë shumë gjurmë në skenën e sportit. Ata mbase nuk do ta kenë fatin e disa individëve, nuk do të shijojnë as milionat e as famën. Por përtej një suksesi modest në karrierë, të gjithë që janë aktivizuar profesionalisht në klube sportive, do të bashkëjetojnë gjithmonë me sportin. Ata do të jenë armata e njerëzve që do t’i pushtojnë çdo fundjavë stadiumet dhe palestrat sportive. Do të jenë tifozeria që i mungon vendit dhe ata që te komuniteti ku jetojnë do të transmetojnë këshilla mbi edukimin fizik dhe të sportit.
Për ta bërë këtë, Kosova nuk duhet ta përkufizojë interesin e sportit vetëm nga perspektiva e sukseseve “historike”. Janë shumë dobi të tjera që mund të sjellë strategjia nacionale për sportin, para se t’i vijë radha mburrjes me statistikat e medaljeve dhe trofeve të fituara në garat ndërkombëtare.
Si mund të vihen në zbatim idetë e ndryshimeve me potenciale dhe botëkuptime të vjetra në piramidën e skemës së organizimit të sportit në Kosovë, të trashëguar që nga koha e UNMIK-ut. Dhe, a mund t’u besojmë drejtuesve të shtetit dhe kapaciteteve profesionale e morale të njerëzve në ministri, federata, klube e asociacione të tjera.
Nga një matje që dikur u është bërë diskutimeve parlamentare, është thënë se termi “sport” gjatë një viti është përmendur vetëm dy herë në Kuvend. Përmendja e këtij termi është rritur pakëz në ndërkohë nxitur nga suksesi i Majlinda Kelmendit, por nuk ka ndryshuar qasja e vendimmarrësve.
Politika e ka për obligim, jo të delegojë “paramilitarët” e saj në klube, federata e institucione sportive, e as të mjaftohet se ka rritur buxhetin apo ka krijuar praktikën e shpërblimit për sportistë të dalluar, por t’i japë përgjigje institucionale problemit të infrastrukturës, të pronës së klubeve e impianteve sportive. Ajo duhet të japë shembullin e transparencës publike dhe atë ta krijojë si model pune edhe për organizatat sportive, gjë që deri tash s’e ka bërë as njëra e as tjetra.
Pas atyre që kanë përgjegjësinë e krijimit të bazës ligjore e të infrastrukturës vijnë federatat, klubet dhe ekspertët – trajnerët e gjyqtarët. Dhe në këtë kontekst, shpesh e mendoj, jo si jemi ndier ne me suksesin e xhudisteve Majlinda Kelmendi, Nora Gjakova..., sepse nuk përshkruhet me fjalë, por si janë ndier drejtuesit e federatave, klubeve dhe trajnerët e sporteve të tjera. A janë bërë me turp për mospunën e tyre 20-vjeçare. Çfarë justifikimi kanë ata për fëmijët që i kanë stërvitur, e çfarë për prindërit që ua kanë besuar atyre me vite. Për të gjitha ato paga që trajnerët ua kanë marrë klubeve apo fëmijëve që janë rritur me ëndrrën se një ditë do të jenë si moshatarët e tyre të botës. Si vazhdojnë të duken edhe më tej në stadiume e palestra. A nuk skuqen kur flasin kot në media për politikat e sportit, kur i analizojnë keq ndeshjet ndërkombëtare, kur gjykojnë mbi referimin apo edhe kur ankohen për kushtet e vështira.
Jam i bindur se atyre u është bërë “therë në sy” Federata e Xhudos, sidomos trajneri Driton Kuka, i cili mundi vetë të menaxhojë me klubin, të sigurojë kushte dhe të udhëheqë stërvitjet, të thyejë izolimin dhe t’u hapë rrugë sportistëve të tij që të marrin pjesë në garat ndërkombëtare ende pa u pranuar Federata. Trajneri që nuk u dorëzua, nuk u lodh duke lëvizur nga njëri skaj i botës në tjetrin, me të vetmin qëllim - që sportistët të realizojnë ëndrrën e tyre dhe tonën. Trajneri që nuk u la më vend dembelëve, që gjithmonë gjenin arsye bajate për mosarritjen e rezultateve.
Nga kjo çfarë shihet në terren e që s’do të duhej të zgjaste shumë, suksesi i Kukës në të vërtetë duhet të na shqetësojë. Me miliona euro të taksapaguesve dhe të donatorëve janë shpenzuar çdo vit për dhjetëra federata e qindra klube tjera, për udhëtime të zyrtarëve të tyre jashtë vendit, për kampe e për turne kombëtarë e ndërkombëtarë, për pajisje e rekuizita. E bilanci i tyre ishte dhe ende është zero.
Dhe më kot përpiqemi të fshehim dështimin e sportit e të shtetit pas medaljeve të fituara me djersë nga xhudistët dhe xhudistet. Gjendja në terren konfirmon se përpjekjet parciale për zhvillimin, masivizimin, profesionalizimin dhe ndërkombëtarizimin e sportit nuk kanë dhënë rezultate. Kosova nuk mund të ecë e sigurt mbi binarë që nuk përballojnë peshën e rëndë. Duhet mobilizim i energjive, dijeve dhe i mjeteve për të ndërtuar binarë të rinj dhe për të vënë në lëvizje “lokomotivën” që për vite rri në një vend. Por këtë nuk mund ta bëjnë njerëzit që e stërkeqen këtë segment deri në degradim. Këtij procesi nuk i duhen menaxherë të përzgjedhur nga politika të ngjashëm me ata që mbështetën dhe projektuan mbrapsht palestra të kushtueshme me miliona euro. Nuk i duhen as të ashtuquajtur ekspertë që për gati 20 vjet janë shfaqur në publik më shumë se çdo kush tjetër, e nuk kanë nxjerrë të paktën një sportist të nivelit evropian. Kosovës i duhet një front i madh dhe një politikë aktive. Një vizion që beson në Kosovën - Shtet i sportit.
Lidershipi i Kosovës duhet të marrë shembull nga presidentit amerikan, Barack Obama, i cili nuk i ka futur duart nëpër klube sportive, por ka marrë mundin dhe ka udhëtuar deri në Kopenhagë për të mbështetur kandidaturën e Chicagos për organizimin e Lojërave Olimpike 2016. Nuk e besoj se liderët tanë kanë agjendë më të ngjeshur seç kishte Obama, apo edhe se presidenti i Brazilit, Luiz Inacio Lula da Silva, që për meritën e tij Olimpiada 2016 u mbajt në Rio de Janeiro.
Një përzierje e politikës në sport si kjo e presidentëve Obama dhe Silva nuk na kishte bërë dëm. Na bën dëm abuzimi me sportin për qëllime politike dhe përfitime financiare, siç ka ndodhur gjatë gjithë këtyre viteve në Kosovë.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1197>
Title:<https://www.koha.net/veshtrime/33396/buxheti-pa-histori/>
Content:<
Pse Singapori i pari në testin e PISA-s e Kosova e fundit?
Sa herë përmendet Fabrika e ujit në Shkabaj më bie ndërmend Singapori, e sa herë përmendet ky qytet-shtet më kujtohen edhe uji e edhe rezultatet e fundit të testit PISA.
Në hapësirën prej 720 kilometrash katrorë të këtij ishulli jetojnë mbi 5.5 milionë banorë, dhe nuk gjendet asnjë pikë ujë për pije nga burimet natyrore. Drejtuesit e tij për të përballuar mungesën, shumë vjet më parë kanë lidhur marrëveshje me Malajzinë për furnizim me ujë nëpërmjet tubacioneve që çajnë detin. Uji që vjen përpunohet. Pjesa e tepërt e ujit të përpunuar i kthehet Malajzisë, por si mall që përkthehet në para.
Por as këtu nuk përfundon sfida dhe shteti ka një plan B. Nëse Malajzia vendos ta prishë njëanshëm marrëveshjen, Singapori, duke qenë tash vendi me ekspertë dhe teknologji më të përparuar në botë, ka krijuar mundësitë e përpunimit të ujërave të zeza dhe ujit të detit, si dhe shndërrimin e tyre në ujë të pijshëm.
Rrëfimi për këtë ishull është përtej imagjinatës së shtetbërjes dhe drejtimit të tij në shumë vende në zhvillim të botës.
Qeveria e Singaporit ka njoftuar vitin e kaluar se për periudhën deri më 2020 do t’i shpenzojë 13.2 miliardë dollarë amerikanë në R&D (Research & Devlopment - Kërkim dhe Zhvillim). Ky investime nuk është quajtur historik si buxheti i Kosovës me 2 miliardë, e as GDP-ja që ka mbërritur në 277 miliardë euro.
Pjesa më e madhe e shpenzimeve, 21% e buxhetit, më 2016 ka shkuar për shëndetin dhe bioshkencat. Kjo do të ndihmojë në adresimin e një prej çështjeve më urgjente të Singaporit: plotësimin e nevojave të një popullsie që po plaket shpejt. Populli ka jetëgjatësi me një mesatare prej 82.8 vjetësh dhe shkalla e fertilitetit është vetëm 1.25, shumë më e ulët se shkalla e kërkuar prej 2.1 për zëvendësimin e popullsisë.
Një tjetër përparësi e madhe e buxhetit janë teknologjitë e avancuara të prodhimit, meqë Singapori po planifikon ta ketë një avantazh konkurrues kundrejt Kinës dhe Indisë. Theksi do të jetë në përforcimin e sektorëve të hapësirës ajrore, elektronikës, sektorëve kimikë, farmaceutikë, dhe sektorëve detarë, si dhe në zhvillimin e teknologjive ndërdisiplinore në robotikë. Janë në top listën e vendeve me të ardhura më të larta për frymë.
“Çdo gjë në atë vend lëviz më shpejt se kudo tjetër. Edhe shkallët elektrike e ashensorët lëvizin me tjetër shpejtësi”, rrëfen ish-ambasadori i Shqipërisë në këtë shtet, Hajdar Muneka.
Historia e re 50-vjeçare e Singaporit është e lidhur ngushtë me presidenti Lee Kuan Yew, i cili ka vdekur më 2015 në moshën 91-vjeçare. Ai kishte prirje autokrate të bazuara në “vlerat konfuciane të udhëheqjes”, me kufizime të lirisë së shprehjes, por me meritën që vendi i tij edhe mund të vazhdojë kështu, apo në një të ardhme të ndryshojë konceptin e qeverisjes.
Ishte shkolluar në Cambridge, ndërsa u tregua i aftë për ta drejtuar shtetin, nga një vend që ishte më shumë port marinarësh e tregtarësh mashtrues, drejt një vendi përrallash.
Singapori deri në pavarësimin e tij, më 1959, ishte koloni e Britanisë së Madhe. Por britanikët, ashtu si në vendet e tjera nuk e lanë shkret. Vendi atëbotë kishte më pak se 1.5 milionë banorë.
Për t’i mbijetuar vitet e para të vështira, Singapori më 1963, pasi fitoi pavarësinë, kishte bërë një kontratë bashkimi me Malajzinë, që kishte shumë potencial ekonomik dhe njerëzor. Kushtetuta e Malajzisë që favorizonte popullsinë myslimane dhe shpërfillte banorët me origjinë kineze, nuk i pëlqeu liderit Lee. Duke rritur presionin qytetar, Lee arriti t’i bindë drejtuesit e shtetit të Malajzisë që të pranonin ndarjen. Singapori u përjashtua nga bashkësia dy vjet më vonë.
Singapori sot është ndër qendrat më të mëdha financiare botërore. Të ardhurat për kokë banori janë më të lartat në botë, ndërsa niveli i shkencës ua kalon vendeve të Evropës.
Por jo gjithçka është për t’u marrë shembull. Liria ekonomike në Singapor nuk ndiqet nga liria demokratike. Është vendi me nivelin e ulët të lirisë së shtypit, praktikon ndëshkimet e rënda për vepra penale e deri te ato me vdekje. Por deri në vitin 2050 pritet të shndërrohet në “Zvicër aziatike”, duke u bërë shteti më i pasur në botë. Dhe banorët e Singaporit kanë mjaft për çfarë ta kujtojnë reformatorin Lee, nëpërmjet filozofisë udhëheqëse të të cilit u bënë hapat gjigantë.
Por për çfarë do t’i mbajmë mend liderët tanë.
Nuk janë vetëm spektaklet e fundit mediatike me Fabrikën e ujit në Shkabaj, me autobusët e Prishtinës, me rrezikun që vendi me rezervat më të mëdha të qymyrit në Evropë pas një muaji të futet në kolaps energjetik, apo edhe me problemet e shfaqura në buxhetin 2-miliardësh të shtetit të Kosovës, që e bëjnë ekonominë e Singaporit paradoksal në sytë tanë. Më shumë se të gjitha të tjerat diferencën mes dy vendeve e përcakton niveli i edukimit dhe arsimit. E dëshmon testi vlerësues ndërkombëtar i njohur si PISA, ku Singapori doli i pari në nivel bote, e Kosova në fund të po së njëjtës listë.
Singapori ka pasur një lider që është shquar ndër kuadrot më të mira të Fitzwilliam College të Cambridge, e ku më vonë u pranua anëtar nderi i saj. E liderët tanë me grada të larta shkencore kanë problem me interpretimin e çështjeve elementare politike e ekonomike.
Për Lee nuk e dimë nëse para emrit ka pasur tituj “dr.” “mr.” “prof.” apo siç është bërë zakon që liderët tanë, me më shumë se 20 vjet aktivitet politik e asnjë ditë veprimtari shkencore të avancohen në “akademik”. Por e dimë se ai dhe të tjerët rreth tij kanë krijuar një praktikë respekti dhe vlerësimi institucional për arsimin dhe shkencën. Singapori ndan miliarda për hulumtime e inovacion, deri në teknologji robotike, e në Kosovë buxheti për shkencë është simbolik, sillet në diku qindra mijëra euro, të cilat përfundojnë në xhepat e atyre, jo që bëjnë shkencë, por bëjnë “punime” dhe i lexojnë ato në ndonjërin nga tubimet që mbahen në restorantet e qyteteve turistike shqiptare, që krahas flisë, kosit e pulave të pjekura kanë edhe nga një sallë të vogël “konferencash”.
Në Singapor nuk e projektojnë furnizimin me ujë duke shpresuar në fondet ndërkombëtare apo se Malajzia nuk do t’ua ndalë kurrë çezmën. Ata kanë një plan rezervë. Nuk e bëjnë studimin e ndërmarrjeve publike dhe të resurseve natyrore duke angazhuar ekspertë të huaj, e as nuk marrin këshilla të vazhdueshme nga Fondi Monetar Ndërkombëtar për hartimin e një dokumenti të zakonshëm e të përvitshëm, siç është Ligji për buxhetin, ndërkohë që vetëm Kryeministria numëron afro 600 të punësuar e Ministria e Financave me institucionet vartëse afro 2000 të tjerë. Nuk u dalin llogaritë keq, me apo pa rishikim buxheti, me apo pa zgjedhje të parakohshme.
Atje nuk bëhen gjërat me tahmin. Nuk kontraktojnë projekte të ngjashme si autostrada, dhe të mos dinë se çfarë duhet bërë nëse komplikohet procedura juridike për sigurimin e parave.
Singapori nuk vuan nga analfabetizmi kolektiv dhe nuk e quan buxhetin 2 miliardësh, buxhet historik.
Ish-ambasadori i Shqipërisë, Muneka, i impresionuar nga bumi ekonomik në Singapor dhe nga “zemra e plastë” për gjendjen në Shqipëri, ka nxjerrë një përfundim se “më mirë një diktaturë e mirë sesa një demokraci e keqe”. Mbase pas perdes së demokratëve në Shqipëri, ashtu si edhe në Kosovë, ai ka identifikuar diktatorë të këqij dhe të padijshëm. Pas lirisë së shprehjes ka parë tendencë të degjenerimit kulturor e social, e pas sundimit të rendit e ligjit ka parë krim e korrupsion endemik, siç është quajtur disa herë në raportet e Departamentit Amerikan të Shtetit.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1198>
Title:<http://www.koha.net/veshtrime/81623/pazari-i-ndarjes/>
Content:<
Lëvizja Vetëvendosje nuk duhet t’i konsiderojë besimtarë vetëm ata që frekuentojnë tempullin apo që mbajnë në sfond të çdo paraqitjeje publike “zemrën” e partisë. Por as tradhtarë ata që largohen dhe drejtësinë e mbrojnë me logo tjetër. Duhet ta dijë se prurjet e vazhdueshme dhe pa kriter, me qëllim të rritjes së fuqisë së saj, kanë kosto. Manipulimi për përfitim është i dyanshëm dhe kjo duhet të kuptohet si pazar i palëve e assesi ndjenjë e dashurisë për Lëvizjen
Nuk do të humbim kohë vetëm në promovimin e temave, por do të punojmë në zgjidhjen e problemeve. Kjo, pak a shumë, ishte deklarata e njërit nga deputetët e Kuvendit të Kosovës, në ditën që ai dhe disa të tjerë braktisën Vetëvendosjen dhe formuan grupin e pavarur parlamentar prej 12 vetash. Rrugët e ndjekura dhe ritmi i ecjes do të duhej të ishin thelbi i mosmarrëveshjeve në mes “tradhtarëve” dhe “patriotëve” të saj, që kishin zënë fill shumë kohë më parë e që shpërthyen tek në vjeshtën e vitit të kaluar.
Ndarja e Vetëvendosjes është përfundim logjik, ani që largimi i përnjëhershëm i më shumë se një të tretës së deputetëve dhe i dy nga tre kryetarët e komunave nuk i ka bërë vaki asnjë subjekti politik në Kosovë.
Një strukturë heterogjene që insistoi të vendosë rregulla të rrepta, të ngjashme me të majtën ekstreme, është dëshmuar se e ka të pamundur qëndrueshmërinë afatgjate, sidomos në një vend që ka krijuar traditën e të vepruarit plural, jo vetëm organizativ, por edhe të ideve e veprimeve. Ky realitet politik dhe juridik e bën të pamundur një marrëdhënie të tillë sociale e të përgjegjësive çfarë është instaluar ndër vite në Vetëvendosje.
Ajo çfarë e bëri të vështirë bashkëjetesën janë edhe detyrat e shtëpisë, që kërkojnë pastërti, disiplinë, qëndrueshmëri, vetëmohim, besa edhe dije. Me hedh gaz lotsjellës, koktej molotovi, gur e kubëza betoni, me u shkarravitë me dhe nga policë, e me u mbajt me orë e me ditë në qendrat e ndalimit e të paraburgimit, nuk është se e pëlqen secili. Hiç se hiç, kur kjo duhet të bëhet shpesh. E aq më pak në një rrethanë më ndryshe se ajo e provuar nga shqiptarët e Kosovës në vitet ‘80 e ‘90, kur nuk luftoheshin fenomenet si korrupsion, krim i organizuar, kapje, nepotizëm... , por largim nga puna, largim nga shkolla, aparteid, segregacion, vrasje, dhunim, burgim, gjykim e dënim.
Djemtë dhe vajzat që tash kanë krijuar një afirmim publik, qëndrueshmëri ekonomike, një vend pune me të ardhura gati ekuivalente me pagat e vendeve në Perëndim, mundësi të qasjes në vendet e ndryshme të botës për punë e për qejf, me mundësi të rritjes së potencialeve profesionale e afariste, nuk është se shfaqin shumë nevojë të ushqehen nga ideologjitë dhe të frymëzohen nga teoritë filozofike e sociologjike, pos nëse ato prekin zanatet e tyre. Nuk lodhen se si janë konceptuar shteti, kombi, sovraniteti e vetëvendosja. Se si janë luftuar padrejtësitë përgjatë historisë e si janë krijuar heronjtë.
Për t’u shkarravitur në pikë të ditës, pasi të kesh bërë dush të ngrohtë, të kesh ngrënë mëngjes, të kesh pirë dy kafe, t’i kesh postuar disa foto në rrjetet sociale dhe të kesh planifikuar për fund edhe një dalje “shokë e shoqesh” në mbrëmje, duhet të kesh motiv shtesë, përveçse të jesh i pakënaqur me qeverisje. Pra, kjo mund të bëhet më e lehtë vetëm nëse ndihesh i rrezikuar materialisht, i fyer emocionalisht dhe i lënduar fizikisht. Për të mos pasur dilema për veprimet që i ka projektuar partia, të duhet edhe një motiv personal krahas atij kolektiv - dëshirën për të marrë pushtetin dhe për t’i ndëshkuar ata që t’i kanë shkaktuar këto vuajtje.
A kanë bërë mirë ata që ikën pasi siguruan mandatet në Kuvend dhe Komuna nën firmën e VV-së?
Për disa nga drejtuesit e mbetur në parti kjo nuk është shumë e dhimbshme, meqë në mungesë të këtyre autoriteteve mundësitë e promovimit në parti janë më të mëdha. Por, për simpatizantët e kësaj partie, të atyre që kanë mbajtur shpresën se mund ta ndalin të keqen dhe t’i japin kurs të ri drejtimit të shtetit, është goditje e madhe.
Por, pavarësisht “pabesisë”, dhe “lojës së pistë”, pjesa e mbetur e VV-së duhet të tregohet më racionale dhe më e përmbajtur. Edhe Vetëvendosja si koncept nënkupton parimin bazë të të drejtave të njeriut. Pra, nuk i referohet vetëm të drejtës së popujve, por edhe të individëve për të vendosur për fatin e tyre.
Nga kjo premisë është e papranueshme që një subjekt që mban këtë emër t’ua mohojë të drejtën anëtarëve të saj të shfrytëzojnë këtë të drejtë universale. Nëse nuk gjen forcë t’u falënderohet për kontributin, të paktën të mos i fyejë e t’i lëndojë për braktisjen.
Ngase, ikja e një pjese të madhe të protagonistëve politikë mund të përkthehet me reformë. Është mesazh për këtë lëvizje se duhet të heqë dorë nga rregullat e “hekurta” dhe nga pragmatizmi deklarativ. Diskursi “përjashtues” nuk tremb vetëm të fajshmit, por edhe të pafajshmit, e edhe ata që potencialisht mund t’i bashkoheshin asaj.
Veprimet “luftarake” në kohë paqeje e bëjnë të vështirë marrëdhënien sociale brenda partisë. Partia nuk duhet të mburret se për të qenë me të dhe brenda saj të duhet t’i sfidosh trupin, mendjen dhe shpirtin. Përkundrazi. Ajo duhet të jetë vetëm një udhërrëfyes, një urë bashkimi për ata që përqafojnë programin e saj.
Nuk mundet partia t’i cenojë privatësinë askujt për sa kohë që nuk bie ndesh me ligjin, nuk dëmton interesin, së pari të vendit e tek në fund edhe të partisë. Nuk mundet partia të kërkojë nga aktivistët e saj të sakrifikojnë jetën publike në favor të jetës partiake. Organizimi partiak, që edhe ashtu është organizim vullnetar, duket të konsistojë në të drejtën e mbështetësve që të jenë të lirë në ushtrimin e së drejtës për punë, për shoqërim, për investime në karrierë e në ekonomi familjare dhe afariste. T’u lejohet që angazhimi i tyre në parti të jetë sekondar, gati në nivelin e aktiviteteve të lira. Nuk ka kuptim që strukturat e partisë të shtrihen deri në lagje e familje si të ishte rrjet spiunazhi i ngjashëm me ato të sistemeve diktatoriale, dhe kjo shtrirje t’i mbajë “peng” aktivistët. Partisë, aq më tepër që është në opozitë dhe nuk ka hipotekë akuzat për keqqeverisje, nuk i duhen shtabe gjigante për propagandë e as shtabe ku duhet të raportojnë një nga një të gjithë ata që bartin funksione publike.
Partitë demokratike duhet të kenë edhe marrëdhënie të brendshme demokratike. Duhet të ketë pluralizëm të ideve dhe të shprehurit. Do të duhej të ishte krejt normale, madje vlerë e shtuar e një shoqërie demokratike, nëse një deputet të mos ketë gjithmonë qëndrimin e njëjtë me të grupit të tij politik. Do të ishte vlerë e lirisë së të shprehurit kur një deputet përplaset fort në Kuvend me kolegët e partisë së tij. Integriteti i deputetëve, i politikanëve e i aktivistëve fuqizohet vetëm nëse kauzë e tyre është interesi i qytetarit e jo partia.
Lëvizja Vetëvendosje nuk duhet t’i konsiderojë besimtarë vetëm ata që frekuentojnë tempullin apo që mbajnë në sfond të çdo paraqitjeje publike “zemrën” e partisë. Por as tradhtarë ata që largohen dhe drejtësinë e mbrojnë me logo tjetër. Duhet ta dijë se prurjet e vazhdueshme dhe pa kriter, me qëllim të rritjes së fuqisë së saj, kanë kosto. Manipulimi për përfitim është i dyanshëm dhe kjo duhet të kuptohet si pazar i palëve e assesi ndjenjë e dashurisë për lëvizjen.
Për një forcë politike me program dhe vizion nuk çojnë peshë numrat. Mbështetës të saj mund të bëhen edhe ata që nuk i ka në lista.
© KOHA. Të gjitha të drejtat janë të rezervuara.

Komentet


Rinor20/03/2018 16:59
Levizja Vetevendosje nuk eshte parti e atyre qe marrin te ardhura gati te barabarta me te ardhurat e punetoreve ne perendim. Levizja Vetevendoje perfaqson shtresen e varfer dhe te mesme te shoqerise, ata qe ballafaqohen qdo dite me probleme te egzistences ne Kosove. Nuk mund te gjej ndonje term tjeter per ata qe nen siglen e partise i marrin votat dhe pa kaluar nje muaj pas zgjedhjeve e braktisin partine per te themeluar parti te re. Madje kete e bejne ne ate menyre qe sa me shume te demtojne partine ne te cilen kan qene deri tani. Kjo nuk mund te jete tjeter perveq tradhti jo vetem ndaj partise por edhe tradhti ndaj parimeve ne te cilat edhe vet dikur kane besuar.




Ilazi19/03/2018 10:05
te lumte Z.Elmaz.



Shto koment





Posto
</form>


>
Index:<1199>
Title:<https://www.koha.net/veshtrime/62677/minjte-e-kanalizimit-si-mi-5/>
Content:<
Hymë në kilometrin e fundit të maratonës së zgjedhjeve, të rraskapitur shpirtërisht e financiarisht, dikush me shpresa të mëdha, dikush me zhgënjim të thellë e dikush krejtësisht indiferent.
Rrafsh gjashtë muaj eufori e deprimim, lajka e ofendime, biseda pa fund, fitoi ky, humbi ai, emisione, debate, intervista, grindje, boksime, kacafytje, arrestime , kërcënime e incidente të llojllojshme.
Kulti i njohur i “Nënës shqiptare” së cilës populli ynë gjoja i përkulet dhe gjoja e shenjtëron deri në vdekje, u bë paçavër e u shkel për së mbari e për së mbrapshti, kush duke e sharë, hipur, zbritur, qarë e qebesa shpesh duke ia bashkangjitur edhe bijat, motrat, rob’t, farefisin e në rastet më të këqija (të denja për terapi të rëndë) edhe fëmijët në djep. A thua ti ky milet po ha farë afrodizijaku në vend të fasules për çdo ditë.
Çobanët si agjentë inteligjence
I tillë sa është ky popull, një grusht bashkë, u nda në taborë e grupe, në “ne” dhe “ju”, në “ i yni” dhe “i tyre” e në “ne jemi kështu” e “ata janë ashtu”. Kush me daulle tellalli duke shfryrë mllef e urrejtje prej mëngjesit deri në darkë, kush me shuplaka, sulme, thika pas shpine e pabesi të tjera. Lojë nervash me veprime ilegale dhe harxhim parash nga xhepi i popullit pa hesap.
Lloji tjetër janë “brushat me bojë të zezë” që qarkullojnë internetit si shtrigat me fshesë. Gjatë tërë kohës që u torturuam me fushata zgjedhore parlamentare e komunale, dhanë prej vetes gjithë çka kishin (çka tjetër pos të zezës) që të njollosin individë, familje, parti e miq. Natyrisht, të paguar denjësisht për të qenë në fakt atë që janë - fundërrina. Pastaj po thonë njerëzit jo, nuk ka punë. Qe punë sa të duash, veç shiko a ke apo nuk ke kurriz për to!
Doli se filani i paska dajallarët spiunë (edhe?), tjetri nanën serbe (edhe?), tjetrit i paska punuar halla diku (edhe?); bile kish edhe asi lloj qenie mendjepeshku që shkonin edhe më larg, te dajallarët e dajallarëve e tutje. Ah sa bukur. E dija se do të vinte dita kur do të zbulohej uji i ngrohtë. Shihni allahile, se ju mbet edhe farë stërgjyshe, që në kohën e Serbisë i paska shkuar në shtëpi zonjës Milanka dhe i paska kërkuar pak sheqer, derisa ju keni qenë duke luftuar krah për krah me Bajram Currin o patriota t’kanalizimit. Ani sa lezetshëm kur i sheh që krenohen, lum si na, oho sa i/e informuar jam! Aha, jam si CIA unë të njoh mirë, jam si KGB, ia njoh nanën unë atij, jam FBI unë, jam MI5, MOSSAD jam. OK për Mossad tybe në kanë dëgjuar ndonjëherë. Ama që m’i përngjajnë ato amviset e lodhëta, që rrinë me kokën jashtë dyerve të oborrit dhe çajnë dërrasa tërë ditën për gjërat që i imagjinojnë ashtu siç duan ato.
Alo, bullista! Tejkalojeni njëherë e përgjithmonë kompleksin e rritjes suaj. “Get a life” ose zhdukuni dhe në këtë mënyrë shpëtojeni Planetin.
Mazohizmi si sport kombëtar
Krejt kjo maratonë, mbase edhe do t’ishte qesharake e simpatike nëse në të gjitha këto marifete do të ishin të përfshirë vetëm garuesit e saj. Por publiku ynë kosovar, një grusht popull që fryhet si bibani sa herë mendon që po tregon patriotizëm, thjesht e ka mazohizmin si sport kombëtar. Ia do të heqnen bre, ia do vuajtjen e viktimizimin. Çka do të bëhet me ne, a thua do të na udhëheqë ky mirë, pse tezja ime nuk u bë asambliste, ma bënë për inat, nuk na duan këta, nuk na duan ata. Ne jemi të mirë, ama bota është e keqe. Nuk na kuptojnë, nuk u dhimbsemi, nuk po na e dinë hallin. Ne kemi qëlluar popull i fortë, i mençur, i paasimilueshëm, trim, faqebardhë, punëtor, por bota po na e ka inat. Evropa lavire na ktheu shpinën, Amerika nuk po na ndihmon sa duhet, ani se ne e duam. Prite tash edhe farë kënge në çifteli: ”Oj dynja oj janete, nuk po ia di hallin Kosovës së shkret-e”. Av, av u rrëqetha si pula në dimër.
Allahile a u lodhët a jo? A mos po doni edhe Australia të lobojë për kauzën e Kosovës? Helbete. Besoj edhe në Zelandën e Re do të mundë të mbahej një konferencë për liberalizimin e vizave tona.
Shpirtkëqijtë që nuk po na e duan të mirën po na këshillojnë: punoni, luftojini krimin, korrupsionin, mentalitetitn primitiv, dhunën, vjedhjen , budallallëkun! Bëhuni të zotë për veten tuaj.
Shiko, shiko, thuajse nuk e ditëm ne. Ec bajuni, idiotë. Po ta bënim këtë vetë, nuk na duheshit ju. Tekefundit, a nuk erdhët për ta luftuar krimin në vend tonin dhe u zhytët vetë në të? Plus ne jemi vend - shtet shumë bereqetli. Vjen punon një ose dy vjet këtu si UNMIK (hej anglisht po dilka anmik!), EUL-esh a diçka tjetër që emrin e ka të madh, por punën të vogël. Dhe sigurohesh financiarisht për tërë jetën.
Sidoqoftë, tash me krijimin e institucioneve të reja në baza shtetërore ose komunale, priten ndryshime të mëdha. Sidomos në 9 komunat kosovare ku fitoi Lista Srpska. A thashë nëntë? Yep, nëntë janë. E ajo fituese është edhe në Parlament, meqë do t’i filtrojë ligjet sipas qejfit e tekeve të Beogradit. Bën vaki në zgjedhjet e tjera kemi kandidat serb për president. Po më pëlqen për besë. Mos asgjë tjetër, tipi na i mundëson pasaportat serbe pa pare, në vend të 1000 eurove sa po blihen tash në të zezë nga patriotët shqiptarë. Na bëhet normal edhe nocioni “Kosova e Metohija” sikurse na u bë “ Mitrovica e veriut” dhe ajo “e jugut”. Ah, ec e mos u shqyej gazit tash me atë: “ Jo, nuk ndahet o Mitrovica”…diça…ok, ende jam duke qeshur, po nejse.
Zëvendësministrat si FAK
E kurrë më afër e më lehtë nuk ka qenë sesa tani, që të krijohet ushtria e Kosovës, emrin e së cilës duan t’ia bëjnë “Fak”. Lëre që kështu i arsyetojnë të gjitha ato sharje familjare pa hesap, por edhe e kemi numrin e duhur.
Kryeministri ynë, i cili dikur thoshte se Kosovës i mjafton vetëm një zv.ministër për të gjithë (qofsha e gabuar!), sot, pos “brigadës” së ministrave, ka formuar një ushtri të tërë me zëvendësministra (ata secili me këshilltarë e asistentë/e), ndaj gjithë këta, bashkë me armatën e të punësuarve kot në Qeverinë e Kosovës, krejt lehtë e formojnë njëfarë FAK-u, së paku me numër.
Tash ju gojëkëqijtë mund të pyetni: Me çka hamami merret një zv.ministër në orarin e tij tetorësh? E zëvendëson ministrin kur të shkojë ai në tualet? Kur shkon në dreka të mijëra eurove? Në telefon? Merret me tema sociale? Me çështjen e pensionistëve? Me papunësinë? Vizitojnë azilin e pleqve? Fëmijët në nevojë, ata të sëmurë dhe me aftësi të kufizuara?
Aman edhe ju injoranta. Këta janë zv.ministra dhe merren me çështje madhore, jo me cikërrima populli: “Facebook”, udhëtime, far’ ndërmjetësimi për tender çka ka qëllu, “Instagram”, dreka e darka, shkrehje armësh për qejfi, shëtitje me veturë zyrtare, ndonjë kurdisje procesi gjyqësor, snapchat, rrogë e majme nga paratë e taksave tona, ndonjë flirt pse jo…
Merre me mend sa janë gjasat, që gjithë kjo armatë koti të mungojë njëkohësisht në punë? Fillova të dridhem nga frika qysh tash. Çfarë do të bënim? Si do t’ia dilnim? Si do të mbijetonim? Sa e tmerrshme, kam shumë frikë ta mendoj edhe si çast të vetëm. Kështu që, më mirë po i zgjedhim edhe disa zëvendës të zëvendësave të zëvendësministrave, sa për me qenë të sigurt. Helbete për çdo rast. Plus, mirë është që këtyre t’ua paguajmë rrogat edhe një vit pasi t’u kryhet mandati, njësoj sikurse deputetëve. Jo se punuan shumë apo se na qitën në dritë. Ama i kemi shumë për qejfi. Nuk duhet t’i mundojmë pse nuk e bëre këtë ose atë.
P.sh. a bën vaki që një (zv)ministër del në punë dhe merret me krijimin e mundësive për hapjen e një shkolle për fëmijët me inteligjencë mbimesatare? Ose merret me hapjen e një shkolle për astronautë, e të cilët pas diplomimit i studiojnë rrogat astronomike të qeveritarëve dhe çmimet astronomike për popullin. Normalisht që nuk mundet. Ai është thjesht zëvendësues, që i bie se kur ministri mungon, në radhë vjen ky si trashëgues froni mbretëror. Dhe pastaj kur edhe ky mungon, vjen zv.ministri i dytë. Kur edhe ai mungon, vjen zv.ministri i tretë, dhe kështu me radhë. Shanse nuk ka që ky vend të mbetet pa u punuar diçka e dikush në të 24 orë. Aq punëtorë jemi. Si japonezë. E me gjithë këta zv.ministra edhe Kinë jemi bre, Kinë. Veç shqiptar me qenë, është pakëz zor. Ama edhe në qoftë zor, së paku është mirë. Po më dhimbsen ata 1.3 miliardë kinezë që zgjohen çdo mëngjes të dëshpëruar se nuk janë shqiptarë. E as ne nuk e dimë pse, ama vërtet o sa mirë me qenë shqiptar! Në mos asgjë tjetër, së paku nuk je i vetëdijshëm pse ke ngecur në kohë si shpellor.
© KOHA. Të gjitha të drejtat janë të rezervuara.

Komentet


Drenusha 13/12/2017 09:56
Mergimtari , ju falenderoj nga zemra. Ne enderr paskeni qene si nje nga keta pushtetaret tane. Keta mendojne se jane vet dielli :)




lind12/12/2017 11:35
MJEK TË DASHUR …Mos e ndërtoni lumturinë, në këto kohëra të turbullta, mbi
fatkeqësinë, SMUNDJET,KANCERET E POPULLIT?!





 Mergimtari12/12/2017 10:32
Drenusha mbreme pash nje enderr disi ecja neper KOSOVE ,,krenar" me DIELL nen sqetull dhe aq shume fryhesha se qe u thosha simpatizanteve kush do te blej ndonje PLANET Une jam shitesi. Nga turma e te interesuareve, rrebeshi qe u shkaktue me doli gjumi pash veten se isha Shqiptar......
Te uroj shume shendet dhe suksese. Jam lexues i pasionuar i shkrimeve tuaja.



Shto koment





Posto
</form>


>
Index:<1200>
Title:<https://www.koha.net/veshtrime/58287/puna-si-trashegimi-pellazgo-japoneze/>
Content:<
Dielli po vazhdon të na ngrohë ndonëse edhe pak javë hyjmë zyrtarisht në dimër. Të gjithë ata që tërë verën ankoheshin në vapë, tani varin buzët për të ngrohtit që po ikë dhe duan që dielli të zgjasë edhe më tepër. Thua ti është me sustë kjo punë.
Pastaj kur të bie borë, njerëzit do të befasohen prej saj në mes të dimrit, dhe, do të ankohen në të ftohtit, duke dëshiruar që vera të vijë sa më shpejt sërish.
Kështu është ky populli ynë. Vazhdimisht i pakënaqur dhe plot ankesa tërë ditën e lume. Por, kur vjen puna që të lëvizë dhe t’i ndryshojë gjërat, pason ajo e njohura: “A po çohesh ti allahile se diçka jam i zënë…”
Xhelozia ndërshqiptare
Ndërkohë njerëzit vazhdojnë e ankohen se po u vidhet rryma, prona publike, e drejta e lëvizjes së lirë, dinjiteti, kursimet, pensionet, toka, fjala e ku ta di. Hajt bre milet se nuk u ba kiameti. Nuk është se ndodhi sot që një shqiptar/e u bë e suksesshme, tjetra fitoi ndonjë shpërblim meritor ose filani ia doli që me djersën e vet të marrë tituj shkencorë. Eh, kjo do t’ishte e papranueshme, se vështirë është qe besa të frenohet xhelozia shqiptaro- shqiptare.
Është siklet i paparë ta shohësh tjetrin kah ngjitet shkallëve të jetës me shpejtësi, ndërsa ti ke mbetur poshtë si qyqja e natës. Do t’ia urosh sa për sy e faqe, ama nuk ta qetë goja. Do të gëzohesh për të, por nuk ta banë zemra. Se a të rrahu serbi midis Prishtinës, a po ia paguan ti faturat e rrymës, a po paguan kamata-fajde bankave, a po të kërcënojnë, ofendojnë a vrasin nuk ka dert. Me rëndësi është që ti mos ta shohësh suksesin e një shqiptari tjetër, krejt tjerat bëhen.
Pastaj, njerëzit edhe janë bërë të paduruar kohëve të fundit. Askush nuk ka kohë për dertet e dikuj edhe pse vazhdimisht ankohet vetë. Të gjithëve u mungon koha, a thua ti se e kanë agjendën e Donald Trumpit në jetët e tyre të thjeshta dhe mbushur kotësi.
Takon shoqen në rrugë dhe ajo ankohet për lodhjen, fëmijët. Ti ia aprovon dhe fillon të flasësh edhe vetë, por ajo largohet sepse ka “mungesën e kohës”.
Takon fqinjën plakë, e cila ankohet për reumën, veshët, sytë, vetminë dhe fluturimin e kohës.
Takon mikun e vjetër dhe ai ankohet në shumë punë, pamundësi takimi e mallin që ka për ty. Ti kërkon takim, por ai të shmanget sepse sërish ka mungesë të kohës.
E thërret kushërirën dhe ajo të flet me shpejtësinë e dritës sepse “ka një mijë punë” me “një mijë njerëz” dhe i mungon koha qoftë edhe për një bisedë telefonike.
Gjithë këta njerëz që vazhdimisht ankohen në mungesë kohe dhe që kanë shumë punë. Punë, punë, punë.
Sa shumë që punohet në Kosovë ore njerëz! Vërtet çudi që nuk jemi shpallur shtet i pavarur qysh në kohën e Skënderbeut me gjithë këtë “punëtorllëk” që e kemi në gjak den baba den. Besoj se më e besueshme është se kemi prejardhje të përbashkët me japonezë, nuk ka shpjegim tjetër.
Të gjithë ne punojmë, por nuk e dijmë çka. Nuk është me rendësi. Thjesht veç ideja se po punojmë diçka, është punë. Dhe kur e ke këtë ide në kokë, nuk ka rendësi a je duke pirë makiato tërë ditën në të njëjtën karrike kafeneje sikur ke lëshuar rrënjë. As a je tuj ça dërrasa në Facebook kundër këtij apo atij kandidati partiak. Ti thjesht je në punë. Aq më tepër, nganjëherë ty të duket se, po nuk çave dërrasa një ditë në Facebook, të tjerët vdesin sepse nuk mund të jetojnë pa paçavuret tua. Të presin si zogjtë e kumrisë. Kështu që ti vazhdon dhe e bën punën tënde e besa shpesh edhe paguhesh për pallavra e propagandë. Dhe ndihesh mirë. E ke gjet veten në punën që e do dhe i përshtatet personalitetit tënd.
Qeveria si punëdhënësi më i madh
E ku ka më mirë se këtu? Papunësi hamamin. Pse po rreni njerëz kot? Veç hajt të ankohem diçka. Si mund të ketë papunësi kur ti tërë kohën ankohesh se po punon shumë. Bile edhe po e beson rrenën tënde nganjëherë. Qofsha e gabuar! Ndoshta po hyj në gjynah. Ndoshta ti ke qëlluar zëvendësministri i dytë në ndonjë ministri koti si ajo e diasporës, dhe je kah punon si lokomotivë. E qite në dritë diasporën. Ia ke hekë edhe kartonin e gjelbër, pritjet e gjata në kufi dhe çmimet e shtrenjta që ua futni prej tregtarit e deri te Qeveria, kështu si për “njofshëm”sa herë vijnë.
Ose ke qëlluar këshilltari i katërt i ndonjë politikani tjetër dhe si 22-vjeçar/e që je, ke shumë përvojë për ta drejtuar kah politikat e duhura botërore. Këputesh punë. Qit kafe, qit buzëqeshje.
Shumë injorantë ata amerikanë që marrin për këshilltarë pleq, doktorë shkencash e profesorë të tjerë universiteti. Total amatorë. Lëre që as u rrinë mirë fundet e ngushtë as të shkurtër.
Ose je një ndër dhjetëra zëvendësministra që merr rrogë kot, ama lodhesh shumë me punë sa sinqerisht nganjëherë edhe harron çfarë është në fakt puna jote. Ja po ta përkujtojmë: Puna jote është…ups, prit. Në fakt, puna jote nuk ekziston. Por, ekziston ti, shefi yt dhe paratë që ti ia merr ndonjë veterani të luftës ose pensionisti. Aferim. Merre edhe ti ndonjë zëvendës se helbete, mundesh me qëllu në “opqinë” kaniherë.
Pensionistët në ndryshimin “e ri”
E sa për pensionistët, kjo shoqëri nuk ka nevojë për ta. Nuk ka dert se prej tyre vijmë ose se nesër do bëhemi si ata. Momentalisht janë tepricë humane dhe sinqerisht, bash të lodhshëm dhe panevojshëm. Pse nuk na i rrisni pensionet, jo pse nuk kemi privilegje, jo pse nuk kemi shtëpi pleqsh, klube pensionistësh e ku ta di njëqind kërkesa të tjera.
E pse jeni ju gjallë? Kujt po i duheni në këtë vend? Vdisni more njerëz, pos nëse nuk jeni prindërit e ndonjë politikani a biznesmeni dorëlirë. Mos ia ngushtoni shpirtin Qeverisë me ankesat tuaja, se ata a po shihni sa janë të zënë, sa puna, sa sendi. Mangut e kanë me u marrë me pleq e me fëmijë.
Në fakt me qenë ky shtet i mençur, nuk kishte lejuar askënd tjetër të kandidojë për asamblist, pos pensionistët. Përvojën e kanë, kohë të lire - po, nevojë për një pagesë - po se po. Kush zërin e tyre nuk e dëgjon ashtu se ashtu, seancat janë koti zakonisht, fuqi nuk kanë për grindje e fyerje. Vërtetë, nuk ka asnjë kuptim që të kërkojmë prej njerëzve të rinj me plot elan për punë e kreativitet, të kandidojnë e të bëhen asamblistë. Flasin gojëkëqinjt se shqiptari e lakmon punët e asamblistit e deputetit pikërisht, sepse sjellin fitime pa punuar gjë. Aman njerëz, pse po bëheni shpirtzi. Përkundrazi, një deputet sot punon aq shumë sa jo veç rroga, por duhet edhe mëditja. Jo veç mëditja, por vazhdon pagesa edhe e një vit pasi deputeti e kryen mandatin. Me çfarë baze? Me punë pra. Vetëm dilni kafeneve në pike të orarit të punës dhe shihni nëse gjeni karrige boshe. Pse është kështu? Sepse njerëzit pushojnë nga puna e tepërt. Jo sepse nuk punojnë.
Sharja si punë dhe vlerë kombëtare
Madje këtu, aq shumë e duam punën sa punojnë edhe fëmijët e vegjël. Edhe atëherë, kur duhet të jenë në shkollë detyrimisht sipas ligjit. Fëmijët shesin rrugës cigare, bartin pesha me karroca, lyejnë këpucë bëjnë muzikë dhe pastrojnë xhama veturash.
Natyrisht, askush nuk interesohet dhe as i përndjek prindërit ose shfrytëzuesit e këtyre fëmijëve, sepse policia dhe prokurorët e kanë kuptuar që edhe këta fëmijë, janë thjesht të dashuruar në blozë dhe asfalt. Shpina e tyre ua kërkon barrën e thasëve që e bartin për disa lekë.
Plus që prokurorët kanë vetë shumë punë dhe nuk mund ta ngrenë kokën nga gjithë ato raste që i zgjidhin vështirë, nëse nuk paguhen mirë. Duke liruar kriminel pas krimineli, këta njerëz shpirtbutë, kanë vendosur që bashkë me ryshfetin, të bartin edhe mëkatet e tyre mbi shpinën pa kurriz. Kësaj i thonë punë hakikat. Hallall secila pare që e marrin. Po kush po mërzitet për kriminelë duke i pasë prokurorët? Kurrgjë mos bëfshin, ua nxjerrin të zezat njëri-tjetrit. Krimi-show.
E show kemi edhe nëpër rrjete sociale. Telallët e Facebookut kanë kaluar nga njollosjet e prindërve, në dajallarë, teze e halla. Tepër interesant. Shahen pa hesap motrat, nënat, vajzat, të vdekurit, paraardhësit dhe ata në djep. Çfarë bese e shqiptarit, çfarë kanuni çfarë bakraçi. Pos këtyre pisllëqeve, tash janë shtuar pa lidhje e pa kuptim, edhe fjalët “racist” (a nuk ishte fjala për racë?), fashist, shovinist, komunist, -ist, -ist, -ist të tjerë.
Dhe kështu ndodh kur një “gojë flliqist/e”sa herë zgjohet në mëngjes, fillon të zbulojë, thotë, pallavrojë, nënçmojë, fyejë dhe linçojë të tjerët në rrjete sociale, ku fshihet si mi kanalizimi. Jo vetëm pse e ka kënaqësi. Por, sepse e ka punë. Thjesht paguhet për këtë.
Na mungon vetëm edhe diçka. Ta shpallim sharjen, fyerjen, ofendimin dhe urrejtjen si vlerë dhe trashëgimi kombëtare. Eh, atëherë mund të themi lirisht se 80 për qind e shqiptarëve punojnë dhe i ruajnë me xhelozi vlerat tona. Do vënë dorën n’zemër sikur për himnin, sa herë t’u shahet “nona”.
© KOHA. Të gjitha të drejtat janë të rezervuara.

Komentet


Silvia24/11/2017 13:40
U kenaqa. Shkrim i bukur.




bonaterpeza@yahoo.de 21/11/2017 08:54
Përshkrim origjinal i së përditshmës, i halleve dhe i mendësisë së kosovarëve! Shkrim shumë i bukur Drenusha! Ju lumtë! Përshëndetjet dhe përgëzimet më të sinqerta! 



Shto koment





Posto
</form>


>
Index:<1201>
Title:<https://www.koha.net/veshtrime/51068/qitma-voten-ta-jap-boten/>
Content:<
Njerëz mbyllni kufijtë e Kosovës! Asnjë njeri mos e lejoni këndej më! Rrethojeni çdo cep me tela gjemborë e elektrikë, njësoj si kishat e manastiret serbe. Le të kthehet veç kush ka qëlluar jashtë për ndonjë vizitë a punë dhe kaq, vërjani drynin dyerve! Mos leni vendkalim as për një mi të “lodhtë”edhe në qoftë se ju kërkon leje për vizitë!
Po ashtu, bjeruni vizë vizave, meqë nuk kanë pse ju duhen minimum në katër vjetët e ardhshëm e ndoshta edhe më tutje. Ju nuk do të shkoni askund. Ose më mirë e thënë: Ju nuk do të dëshironi të shkoni askund. Mos lejoni që pas këtyre arritjeve e ndryshimeve që do të ndodhin pas zgjedhjeve në Kosovë, të na lëshohet farë fluksi i njerëzve e azilantëve që do të kërkojnë të jetojnë këtu, e të na i shfrytëzojnë mrekullitë e jetesës dhe standardin tonë të lartë kozmik.
Jo me bacën. Rrini atje ku jeni tash, raus!
Shkencëtar me çip

Sa ishim dashamirë e budallenj, ishim edhe zemërmirë e dorëlirë. Jo falëm toka, jo lëvizëm kufij, jo heshtëm kur na vodhën, na shitën, na trafikuan e na lanë analfabetë. Nuk ka më. Tash, me gjithë këto ndryshime e suksese, qe besa do të bëhemi egoistë të paparë.
E çka do të na duhen vizat më allahile, kur qytetet tona do t’u përngjajnë metropoleve evropiane, bile edhe më shumë. Veç metroja që do të ndërtohet nëntokë, aty ku deri dje qarkullonte krimi i organizuar, do të na dalë boll. Sa shkolla po ndërtohen me standarde maksimale, nga ato që ta integrojnë farë çipi në kokë dhe ti je shkencëtar për dy ditë. Bën vaki kështu kanë doktoruar liderët tanë e ne nuk e kemi marrë vesh procesin.
Nuk do të ketë më njeri pa punë, që i bie se Komuna do të ndjekë shembullin e Qeverisë dhe do të bëhet punëdhënësi më i madh në Kosovë. Uf, nuk po durohet more gjithë kjo bukuri, por njeriu nuk po ka me çka thartohet, thjesht kot sa për balancë. Tutje: Qytetari mesatar kosovar do të jetë me minimum dy shtëpi me “byzent”, tri vetura dhe nganjëherë edhe me dy gra, nëse veç mundet me u dalë karshi. Por logjikisht, me gjithë këto sharje me nëna, motra e vajza, po ma merr mendja që dy deri tri gra i nevojiten secilit shqiptar. Krejt këto, plus konto të trasha bankare, të afatizuara me kamata të larta. Po pra, bankat nuk do të jenë më ai vrasësi e hajni i padukshëm kosovar, që të rrjepë, të vjedhë, të mashtron dhe nuk të ofron asgjë, ama asgjë, pos paditurisë së punonjësve të vet robotikë e si kërmij. Por, do të jetë miku dhe shoku që ta vërë krahun kur ke nevojë dhe të ndihmon e motivon për punën dhe sukseset tua.
Utopia Land
Veç kur po e paramendoj qytetin me teleferikë, metro, ura mbi lumenj, ura mbi autostradë e ura në ato vende ku filloristët e kalojnë rrugën; Salla operash në disa qytete (Prishtina nuk është qyteti i vetëm, btw); Teatër alla “Broadway” me mbi 600 ulëse e balkona; Salla sporti (me seksione të ndara: pingpong, tenis, not, basket…), shtigje për çiklistë, domethënë aty nuk i shkel kurrkush pa hesap; shtëpi për pleq e klube për pensionistë, ku mund t’i harxhojnë paratë që do t’i kenë me tepri; strehimore për njerëz pa kulm, që më vonë do t’u dhurohen si shtëpi banimi, shëtitore, parqe e shkolla pa shiringa e thika; fakultete e arsim stabil të akredituara nga ekspertë (po mendoj nga ata që nuk suspendohen pse janë profesionistë dhe jo pakurrizorë); shkolla me kushte bashkëkohore, helbete ku nuk vjen era wc dhe ekzistojnë kabinete normale. Po pra, nuk ka më veç “U hap ky ose ai supermarket”, dhe njerëzit vrapojnë thuajse do të shohin tranguj turshi të paketuara ndryshe. Jo. “Programet” e partive, asamblistëve dhe kandidatëve për kryetar nuk janë më veç në alfabetin “futjakot” . Tani do të kemi vërtet gjithë këto që thamë dhe më tepër.
E çka është shumë me rëndësi, do të kemi spitale normale ku njerëzit nuk vdesin për shkak të anestezioneve dhe një politike të poshtër, që vjen nga lidhjet kriminale mes disa mjekëve profiterë dhe politikanëve hajdutë. Këta shitës e blerës shpirtrash të pafajshëm do të kalben në burg.
Por…Ups! Ja ku na del problem, si për inat a mësysh të hejterave, që vazhdojnë e kritikojnë rrenat dhe pallavrat e fushatave zgjedhore dhe viteve pas tyre. Hiç nuk po më kujtohet që kam dëgjuar se dikush premtoi a tregoi se do të ndërtohet një burg. Po, pra, burg, çka ka për t’u çuditur këtu. Nuk jemi ne Lichtenstein me krimin gati zero. Por, meqë të gjithë po flasin për njerëzit që do t’i çojnë në burg, them mbase edhe duhet ndërtuar një i ri që t’i zë të gjithë. E që mos të harxhohen të burgosurit pa lidhje e të ndërtojnë dhoma VIP brenda qelive, duhen siguruar kushtet që më parë. Apartamente luksoze dhe SPA me pagesë. Ahu sa çobani ka nevojë ta zbusë lëkurën e të gdhendet! Ok shkojmë tutje.
Nuk po guxoj të mendoj në mysafirët botërorë, që do të na nderojnë vitet në vijim. Natyrisht edhe ata me procedura shumë strikte, pos në rastet kur u falim çelësin e qytetit. Kështu edhe mund ta përjetojmë ndonjë koncert të solistëve operistikë me renome botërore apo të ndonjë rock-grupi bombë, pa i detyruar të na performojnë nëpër shtëpitë e kulturës, të cilat natyrisht tash e pas, do t’i përdorim veç si gardërobë teatri, a helbete ndonjë program të shkollave fillore.
Bile, tani edhe lopët e pulat do të na udhëtojnë me aeroplan kur ka nevojë. Po mendoj, gjithë ato aeroporte, që do të hapen nëpër fshatrat tona, sinqerisht, kanë nevojë për udhëtarë. Ani lëre kur nisin përsëri bisedimet Kosovë-Serbi (o sa shkulem gazi me këtë “bisedimet”), sa do të na lehtësohet puna. Thjesht tipi është duke pirë një kafe te “zadruga” e katunit, i hin kollomoçit e del në aeroport, drejt në Bruksel. Nuk ka më jo kontrolla, jo rreze X, jo shko në Prishtinë. E sa i përket kryeqytetit, edhe ata do të flladiten së shpejti në lumin e ri, që do t’ua sjellin në mes të qytetit. Mos shpërlaftë gurë, shpërlan pare!
Tensioni
E pra njerëz, boll kemi hequr, tani po vijnë ditët tona. Është momenti jonë. Sa ishim ngushtë e keq, nuk na ndihmoi kush, pos hajde de, diaspora, ato dy muaj vere. Bile edhe ata më shumë i linin paratë në Shqipëri. Diçka i kam të dyshimtë edhe me punën e vizave. Nuk ka kush më bindë se kanë ndikuar në një mënyrë ose tjetrën që mos t’i marrim, se pastaj nuk mbetet kokë a thembër kosovari, që nuk çohet e shkon me shtatë teze e halla andej. Po që se, veç çka janë ngutur njerëzit e na kanë gjykuar kot. Ama ngushtë nuk jemi për atë vizë hamami. U bë bajat si puna e UNESCO-s. Hajt boll mirë që janë tërhequr sivjet nga konkurrimi krejt. Pse të dështojmë badihava? A ju kujtohet kur u hap shampanja direkt nga dhoma e ministrit e u përqafuan i madh e i vogël për gjoja vizat? Gjithë ato puthje kot ore vëlla! Më mirë nuk konkurrojmë më fare. Sa më shumë që njeriu bën pas diçkaje, nuk po plotësohet.
Kështu që po them, rrethoni e mbyllni kufijtë. Pajtohuni me njëri-tjetrin se për secilin do të ketë nga një kore buke. Nuk ka më kuptim ku ju si rivalë politikë e akuzoni njëri-tjetrin për ngritje tensionesh. Blah, njerëz për çfarë tensioni e keni fjalën? Këtij mileti veç tensioni i gjakut i lëviz ndonjëherë, por rrallë, shumë rrallë. Sa për tensionime mendore, as që bëhet fjalë, ai kaherë ka ra në hipnozë kolektive. E qe besa edhe rrymën e kemi aq të dobët sa nuk të vret.
Nuk ka asnjë lloj tensioni, pos atij mes jush, në garë për kolltukun e florinjtë!
Dhe nuk ka asnjë armik tani, pos atij që e keni krijuar vetë, e me të cilin nuk merreni vesh sot e dyqind vjet. Armikun tënd nuk do ta gjesh në këtë mënyrë. E vetmja mundësi është të shikohesh në pasqyrë.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1202>
Title:<https://www.koha.net/veshtrime/43474/kosovatex-holding/>
Content:<
Fillimi i shtatorit më duket nganjëherë sikur Viti i Ri. Shumica bëjnë plane personale, familjare e profesionale, ca afatshkurtra e ca afatgjata, por kryesisht, deri te vera tjetër, kur vrapojmë sërish pas zhegut të madh, për të kërkuar freski nën çadër ose pemë. Njerëzit qetësohen pas ngarendjeve sa në bregdet, sa në mal, sa nëpër pishina, sa vizita e ekskursione. Turma e njerëzve nëpër qytete zvogëlohet, mërgimtarët kthehen në vendet e tyre, ndërsa njerëzit u kthehen punës, ritmit dhe rutinës monotone.
Të gjithë kanë një lloj zgjimi të lodhshëm në fytyrë, të lumtur se i mbijetuan edhe një vere vullkanike, thua ti se na detyroi dikush të fërgohemi si zhapinj plazheve shqiptare pa kabina, pa tualete, pa kushte, pa investime, pa mirësjellje dhe pa shpëtimtarë.
Të tjerët ndihen akoma më të lumtur që nuk ishin pjesë e atij numri të madh të mbyturish në valët e detit sivjet, për të cilët askush nuk dha ndonjë raport më të detajuar, askush nuk bëri hetime dhe askush nuk mori përgjegjësi ose largqoftë të japë dorëheqje. Pse ishte ky numër alarmues sivjet? Askush nuk e di dhe askush nuk lodhet që ta dijë.
Kështu pra, të gjithë fillojmë e këndellemi sikur kemi qenë në beteja të mundimshme dhe planifikojmë gjoja njëfarë sistemimi jetësor.
“Paçurrkat” e tabutit
Sidoqoftë, mos thoni se askush nuk ka punuar si sahati derisa mileti është zhdergjur brigjeve me rërë. Nën tokë, në errësirë, prapa shpine e para syve, pothuajse në kushte migjeniane kanë punuar politikanët tanë, të pazëvendësueshëm që 17 vjet. Janë lodhur e janë këputur për ne, ndaj dhe koha është që pas shitblerjeve njerëzore e partiake që kanë bërë, të ulen në kolltukët e merituar bindshëm dhe ta fillojnë sundimin mbi popullin e përçarë.
Telallët e paguar dhe ata që thjesht urrejtjen e kanë hobi, kanë punuar tërë verës me zell nëpër rrjete sociale. “Shikoni tipin si hipi në barkë”, “shikoni filanin si po fotografohet”, “shikoni filania po pi kafe serbe”, e lloj-lloj paçavuresh e thashethemesh tjera, që t’i përziejnë zorrët me sabah. Populli i etur për “muhalife” gjuhet vrullshëm menjëherë në komente e linçime, për të kaluar të intriga e radhës ditën tjetër. Dita-ditës, urrejtja u bë shprehi, rrahja normalitet, vrasjet si bukë e përditshme, vjedhjet si formë jetese.
Gojëkëqijtë thoshin se jemi në krizë. Për cilën krizë e keni fjalën? Thonë kemi krizë identiteti, dikush krizë qeveritare, krizë ekzistenciale, krizë buxhetore, krizë politike, krizë financiare, krizë shtetërore. Thjesht popull i gatuar mbrapsht. Veç keq di të mendojë.
Unë them përkundrazi. Kurrë më mirë nuk kanë lulëzuar gjërat në Kosovë. Edhe vetë shtatori disi sjell njëfarë “fillimi të ri” me shumë ngjyra, lule, kërpudha, pemë e perime, “paçurrka” e speca lloj-lloj, tamam mjaftueshëm sa për ta mbuluar për disa muaj zymtësinë kosovare.
Gjithandej lulëzim. Asnjëherë më shumë nuk kanë lulëzuar krimi, korrupsioni, hajnia, vrasjet, rrahjet, trafikimi, varfëria, narkomania e fenomenet e tjera trishtuese. E çka ka rendësi çfarë janë përderisa lulëzojnë? Popullit i mjafton të shohë “rozë” dhe jo zi. Gjithmonë nga perspektiva e “tabutit” premtues për ata që kanë vdekur kaherë.
Mesia
Dhe ja ku vjen dita dhe zbret Mesia me aeroplan privat. Pas Darkës së Shenjtë me apostujt e krimit, vjen Shpëtimtari ynë, të cilit ia shtruan rrugën me lule pikërisht ata, që ende nuk po e gjejnë veten nëse janë me ferrin a parajsën.
Mesia, i njohur për paratë e shumta dhe udhëtimet luksoze qiellore, ofron paqen dhe zgjidhjen për të gjithë, i lumtur se tash e pas, ndërmarrja e tij e dashur Kosovatex Holding, është në duar të sigurta dhe do t’i ofrojë këtij populli të vuajtur një vend për të vdekur më mirë, jo vetëm financiarisht, por edhe moralisht.
Njerëzit, të lumtur për krijimin e institucioneve, thonë se ndodhi mrekullia. Haleluja! Qenkan lutur për ne Skënderbeu me ferexhen që ia vunë me zor dhe, Shën Tereza nga qielli. Ama që na ra nga një gur prej zemrës që më në fund, dy garuesit famozë për karrige kryeministri dhe presidenti i ardhshëm, po e arrijnë finishin e maratonës së lodhshme. Qe sa vite kjo ngarendje pas këtyre posteve me çdo kusht. Dhe të gjitha po i bëjnë për popullin. E bukur kjo. Skenar për film.
Dhe krejt këta njerëz bashkë me sekserë, hajdutë, mafiozë e servilë të tjerë, tani do shërohen me dorën e shenjtë të Mesias. Do ta krijojnë një qeveri të ndershme. Dhe kjo qeveri ia di hallin popullit. Ia bën lule në të gjitha anët. I jep gjelbërim e bar. I ushqen dhe ai e ha. Lum ne për këta liderë e politikanë. Njerëz të palodhshëm për të ardhur në pozita interesi. Breh, sa popull gjynahqar që jemi, që gjallojmë kot në kurriz të kësaj elite. Nuk ua dimë mundin, që thonë. Por, nuk ka rendësi, sepse ata ia dinë vetes dhe e shpërblejnë me rroga të mëdha, ryshfete, biznese e allëshverëshe ilegale.
Mirë po bëjnë. Se mos po ia ndien kujt. Se mos po bën gjë far prokurori a prokuroreje. Del biri i botës nga opozita dhe thotë se së shpejti paskan për të dalë në lëndinë bota e krimit dhe akterët e saj. Çfarë batute e fortë. Të shkrihesh gazit. Akoma më interesant se kur mendoja se Gymyshi do të dalë mashkull. Pse bre njerëz po bëheni xhelozë? Po ne jetojmë në botën e krimit, jemi vetë akterët e saj! Sa rrahja, sa vjedhja, sa ryshfeti, sa vrasja. Sa jemi pjesëmarrës, sa dëshmitarë, sa bashkëpunëtorë, sa statuja të heshtura. Po çfarë bote bre! Bile disi më duket bajatllëk kur nuk ndodh diçka e keqe në Kosovë. Kur po mendoj më mirë, kaherë nuk kemi ndonjë arrestim shtëpiak për “terrorizëm” ose lirim burgimi për hajna buxheti. Flaka më doli për ndonjë vaki të re.
Prostitutat e pafajshme
Tani çfarë ka mbetur më shumë. Mund të ndodhë që Shpëtimtari ynë na e blen nga një avion privat. Ose hajde nga një shtëpi. Mirë de, së paku nga një pasaportë të Kushediku-stanit , veç le të ketë vizë në të.
Apo e shndërron rezidencën e tij përrallore në diçka si Shtëpia e Bardhë, të cilën ne vdekatarët shkojmë për ta vizituar. Nuk guxoj as ta mendoj, ama sinqerisht, e tëra jam nën ethe.
E tekefundit, çdo fillim i ri i ka edhe hallet e reja, por edhe privilegjet. Tani që arsimimi dhe teknologjia do të avancojnë me hapa gjigantë në vendin tonë, duke u bazuar në programin kryeqeveritar intensiv: “Si të bëheni doktor shkence për dy ditë” do të vijë dita kur ju, për shembull, hani kokoshka në fotelen tuaj të preferuar, ndërsa e shijoni ndonjë përjetim virtual sikur jeni vetë president, deputet, jeni në seancë Kuvendi ose duke notuar në det. Nuk keni nevojë për të shkuar fare e t’i nënshtroheni masakrës së mushkonjave dhe diellit të pashpirt. Besa do të avancojë edhe prostitucioni politik, sepse është tepër i kërkuar dhe i konsumuar. Mbase hapet edhe si degë fakulteti, më herët, duhej të shkonit në shtëpi publike-politike dhe krejt rezerva të shihni andej këndej mos po u sheh kush. Sot shtypeni butonin dhe paguani paratë, bëni marrëveshje e tregti me gjymtyrët e Kosovës duke hëngër drekë si mbret. Sapo mshel e çel sytë, prostituta (sa shumë paskemi pasur!) pa fijen e turpit, e me sy të “pafajshëm” do t’ju vijë vetë.
Sindroma e Stokholmit
Mezi po pres t’i shoh edhe seancat e Kuvendit. Pas një morie telenovelash zemërthyese indiano-turko-spanjolle, ka nevojë njeriu për pak freski. Sidomos kur për çdo vendim jetik për vendin, do ta pyesim Lista Srpskën, e cila haptas ka thënë se i përgjigjet Beogradit, wow sa nostalgji!
Me dashtë Perëndia, në të ardhmen, meqë veç kemi estradë në Kuvend, konkurrojnë si deputete të Kosovës edhe Ceca me Zoricën ose Lepa Brena. Më rrëqethët mishi nga qejfi i madh. M’u bë kokrra-kokrra. Po më duket se pikërisht atëherë do të na bashkangjiteshin edhe shumë deputetë nga Shqipëria more njerëz. Muzika e preferuar i bashkon njerëzit kur e duan me shpirt. Edhe këto deputetet që nuk kanë zë që 8 vjet dhe votohen përsëri nga trupeshqit, mund të inkuadrohen aty me playback dhe të këndojnë ashtu si u thuhet e shkruhet. U ngazëlleva shumë. Ja çfarë më gjen sa herë më kap kjo dreq sindrome e Stokholmit, po nuk kam çfarë i bëj së shkretës. Me ndodh qindra vite, gjithmonë. Dhe është epidemike kjo kolera jonë.
© KOHA. Të gjitha të drejtat janë të rezervuara.

Komentet


Fact check13/09/2017 15:49
Permbledhje e mire e asaj se si po ndihemi shume nga ne.
Mirepo, Pacolli nuk eshte pronar i Kosovatex Holding.
Se paku kontrolloni faktet para publikimit.




Doni12/09/2017 15:33
Natyrisht qe nuk ka komente sepse thjesht, nuk mund te komentohet teksti i Drenushes. Vetem te lexohet ... te lexohet ... te lexohet duke qeshur e vajtuar. Ajo eshte ma e mira ... pa koment.
Doni 




Visari12/09/2017 15:44
Të lumtë për këtë shkrim Drenushë!



Shto koment





Posto
</form>


>
Index:<1203>
Title:<https://www.koha.net/veshtrime/38693/koha-e-hajrie-spikericave/>
Content:<
Edhe disa ditë e mbase po shpëtojmë nga këto temperatura të larta, prej të cilave edhe zhapiku ka kokëdhimbje, ndërsa veza piqet në diell.
Dy muaj thatësi ekstreme sikur po i përshtatet thatësisë që kemi në jetën shoqërore, politike, thatësisë nëpër xhepa, në konto, në zemër. Thatë tokat pjellore, thatë fabrikat e dikurshme. Thatë edhe në Kuvend, thatë në Qeveri, thatë buxheti, thatë rezervat e qymyrit, thatë muhabetet e politikanëve, thatë numrat, thatë mundësitë. Edhe populli i ngratë po flet e po vepron çka po i thotë mendja e tij e thatë.
Korsia e krushqive
Por për të mos thënë se është krejt zi, kjo thatësi nuk ka depërtuar ende nëpër rrugë e autostrada, salla banketesh, dyqane nusesh, e salla me parukierë, grimerë, manekyrë, pedikerë, heqjedhjamerë, botoxerë dhe shumë “...erë, erë” të tjerë. Fillimisht, plazhet me dasmorë janë përplot.
Muzikë tallava në kupë të qiellit, njerëz që heqin valle nëpër rërë, ca me dimi, ca me brekë të larjes. Bile për nostalgjikët e Jugosllavisë, akoma mund të gjeni plazhe shqiptare me muzikë të Cecës dhe të Draganës.
Ani kur ma dridhin zanin si telin e gajdes, të merr malli për teta Zhivkën, çika Ljubën ose ndonjë komshi tjetër sevdalli, të cilët e adhuronin muzikën folk, ama kryekëput e njëjtë si kjo e estradës sonë. Sidomos të atyre që këndojnë balada zemërthyese, zemërçkyese e zemërshpërthyese në stilin “o tradhtar , shko puthi buzët e asaj…” Vërtet shumë po na e kopjon artin Serbia, bash po e tepron. Se për të dhimbshme, vërtet po ta luajnë trurin. Ec e mos qaj. Ec e mos u trano. Ta prish plazhin bre, kur të kujtohen ato tri dashnorët e Esmegylave e Esmeralldave, që i shikon tri herë në ditë në televizionet kombëtare, plus reprizën.
Sidoqoftë, plazhe me dasmorë vërtet ka plot, ama edhe dasmorë të veshur si për plazh nëpër bankete ka po ashtu shumë. Fustane që më shumë zbulojnë se mbulojnë, të pasme me tanga që hedhin kokën jashtë pëlhurave të holla, gra e vajza që e kanë keqkuptuar rolin e sutjenave ose pjesës së epërme të kostimit për plazh. Grimi që noton bashkë me djersët në fytyrat e lumtura me qeshjen e kuqe vesh më vesh. Gjithkush e gjen lumturinë sipas mënyrës së vet. Edhe derri në baltë.
Nëpër rrugë kolona të dasmorëve me tipa e tipesha ulur dritareve e të kapur për tavani sheh përditë. Çuditërisht, policët e dënojnë pa mëshirë ndonjë pensionist që nuk e ka vënë rripin se i jep siklet, dhe nuk e vërejnë turmën e dykëmbëshave në vetura të vezulluara duke bërë kërdinë në komunikacion.
Gra të veshura krejt xixa, me fytyrat plot akllëk, këndojnë “ojeojeo” e i mëshojnë defit brenda e jashtë veturave. Nuk e di a mund ta marrë dikush në konsiderim këtë që po them, ama askund si në Kosovë nuk ka nevojë më shumë për një korsi apostafat veç për krushq e për dasmorë. Verës do të shfrytëzohej për dasma, dimrit për veturat e shpejta të politikanëve. Kishte për t’ia nxjerrë paret qysh vitin e parë.
Ah, po shkrihem kur po mendoj se si do ta kishin zbukuruar komplet nëpër dy rrethojat me lule plastike e shirita vezullues që përdoren për bredhin e vitit të ri me ndonjë, qaty tender të thjeshtë, disa milionësh. Do të kishte anash kioska për ftesa, martesa zyrtare, oriz e grurë, kënaçe për t’u lidhur pas veture, ndonjë instant vjehërr nëse nuk ka qëlluar për shembull në Kosovë ose gjallë, bile edhe nuse zëvendësuese, nëse për shembull, largqoftë, kjo e para arratiset me dikë tjetër e familjen e mbulon turpi nga dështimi i banketit dhe bakllavave. Edhe një këshillë falas: Mos gaboni të mendoni bile për frizurën, thonjtë apo grimin profesional këto ditë vere. Të gjithë këta “profesionistë” janë të superzënë tani duke prerë para nga diaspora dhe nuk janë ngushtë për pesë eurot tuaja të mërzitshme. Lëshojini flokët egër, mos bëni fare grim, mos u depiloni e mos i nxirrni kthetrat jashtë. Është koha e të qenit sa më katunarisht seksi.
Tellallët e Facebookut
Eh, tamam mendon njeriu se me motin do të ndryshojnë edhe gjërat e tjera për të mirë, shoh si për inat se ajo thatësia i ka kapluar edhe kanalet televizive. Nuk ka xhanëm ndonjë debat politik as për ilaç. E fort mirë dihet se ne nuk marrim dot frymë pa to. Në vend të tyre tani shikojmë ca emisione me ca trupula estrade që na rrëfejnë për “ jetën e vështirë” të natës, dinarin me djersë dhe buzët fringo me botox. “Mamin e kam menaxhere” , thotë njëra, “ by…n e kam natyrale” thotë tjetra, sikur kloni i së parës, duke ia rrahur vetes prapa dy balonat me silikon si pelë e egër, e të cilat gati sa nuk i mbështet brutalisht për kamerë. Pyetja njëmilionëshe e moderatorëve që qeshin zakonisht kot, shkon përafërsisht kështu: “A është e vërtetë se vetullat i keni bërë tattoo?” ose “A është e vërtetë se ia keni bërë ‘like’ filanes në Instagram?” Dhe derisa trupula mendohet sikur do ta zbulojë grimcën e Higgsit, unë gjunjëzohem dhe lutem me vete: “O Zot, faleminderit që na lejon ta kuptojmë e ta mësojmë këtë lajm të rëndësishëm. Merre me mend nëse vajza nuk do të na e rrëfente këtë sekret. Çka do të bëhej prej nesh.
Si do të mundë ta vazhdonim jetën. Çfarë do të ndodhte me njerëzimin e shkretë. Do të ndalej evolucioni. Po shyqyr që janë këto intervista more njerëz, gjithë kjo mençuri që buron nga goja e këtyre kukullave me playback, ta komplekson edhe Einsteinin për së vdekuri. Në anën tjetër, pikërisht mbase për shkak të mungesës së emisioneve e debateve politike, ku politikanët fosilë, ata të sapokomponuar, ata të shitur e ata të blerë, përrallisnin çdo natë, tanimë fushëbeteja është zhvendosur përkohësisht në terren tjetër.
E ku tjetër pos në Facebook. Pas zgjedhjeve të fundit doli edhe një kategori e re njerëzish, që lirisht mund t’i quajmë tellallë politikë. Këta e quajnë veten politikanë, por nuk e dinë pse as vetë. Thonë që merren me politikë, por në fakt nuk bëjnë asnjë gjë të tillë. Mendojnë se bota sillet rreth tyre, por në fakt këta sillen e mbështillen rreth fjalëve e intrigave të botës. Mendojnë se fjala u ka peshë, por pesha e budallallëkut të tyre nuk përshkruhet me fjalë.
Kap njërin që llomotit tërë ditën plot urrejtje e propaganda kot, kap tjetrën që ia gjuan topin plot helm prapa. Ti bëre kështu, ti bëre ashtu. Ti je i keq, ti je e keqe. Thua ti je në Vanity Fair. E publiku “wwoooow” te njëri, “wooow” te tjetri, sepse edhe ai është kot sikur këta tellallët e partive të veta. Njësoj e përditë. Llaballaballaba. Dhe krejt kjo ma kujton Hajrie Spikericën e Televizionit të okupuar të Prishtinës. Prej kamerieres - pevaçicë, e drejt në studio televizive , Hajria me flokët krejt minivall e me theks “prapadiellit” i jepte lajmet e mbrëmjes. Në atë kohë nuk kishte Facebook, ama Hajrie Spikerica i rregullonte mirë flokët dhe mustaqet sikur për selfie, para se të dilte e të villte vrer për shqiptarët.
Dhe ec e fajësoje të shkretën. Ajo vetëm ka lexuar e folur çka i kanë thënë e çka i kanë shkruar. Ajo veç ka qenë e paguar për ta bërë këtë punë. Thjesht ka qenë tellalli i krimit, pisllëkut, tradhtisë e poshtërsisë. Dhe Hajria e mbante shumë mirë këtë barrë, bile i dukej e lehtë pendël, sepse ajo ishte e gatuar për atë punë. Ia kishte zanat, që thonë. E shijonte, sepse ishte momenti i saj. Dhe ku po dallon sot Hajrie Spikerica e TVP-së me Hajrie e Hajrana të partive e të Facebookut nuk e di. Mbase, sepse këta të dytët nuk kanë minivall.
Dhe përderisa ne u duartrokasim spikericave të reja (dhe kur po them spikericave po mendoj në dy gjinitë), i nxisim edhe më shumë dhe i lejojmë ta bëjnë aq me lehtësi të padurueshme përçarjen e shqiptarëve, gjë për të cilën janë paguar, atëherë nuk kemi pse të ankohemi se na kanë lodhur e bezdisur përditë me fjalë të njëjta e na e kanë mërzitur jetën.
Ata në fakt vetëm po jua tregojnë fundin ku jemi degdisur si popull dhe fytyrën tonë të urrejtjes për njëri-tjetrin. Atë të vërtetën. 
© KOHA. Të gjitha të drejtat janë të rezervuara.

Komentet


Agron Berisha21/08/2017 09:56
Ka kohe qe nuk paskam lexuar shkrim me te qelluar.




Albani21/08/2017 10:02
Nje shkrim i veqant dhe shume kuptimplote. Ju pergezoj per guxin per te shkruar kaq drejt kaq paster nje te vertet qe ka perfshire shoqerin tone dhe po e shkaterron dita dites. Uroj qe ky shkrim te lexohet sa me shume dhe uroj te jene te shumte ata qe e kuptojne mesazhin e tin.



Shto koment





Posto
</form>


>
Index:<1204>
Title:<https://www.koha.net/veshtrime/33644/pese-yje-horror-hotel/>
Content:<
Diçka nuk është në rregull sivjet. Njëfarë atmosfere bajate verore, pa shumë zhurmë e tollovi, ashtu si na e dëshiron zemra jonë e përvëluar patriotike shqiptare.
As nuk dëgjuam se dikush mori ndonjë nuse me helikopter, as me parashutë, as me balona fluturues e as me aeroplan privat. As nuk pamë pllakate me thirrje “popullore” për bankete, e qe besa nuk qenka kujtuar askush edhe për ndonjë dasmë në plazh! Karrige po, vend po, muzikë e dajre po, as pare për dolloma e fustane, krejt çka duhen janë brekët e larjes dhe shpirti sevdalli.
Mirë, edhe tash po heqin valle mileti ynë nëpër plazhet e Durrësit e Shën Gjinit, por merreni me mend sikur nusja të vinte në bikini me paraglajder. Më duhet ta fsheh këtë ide para se të ma vjedhin. Gjithçka për shpirtin garues.
Shën Gjini si Dubai
Ndoshta edhe është herët. Njerëzit janë befasuar nga nxehtësia në korrik, njësoj sikur i befason bora në janar. Kah dreqi erdhi gjithë kjo vapë se, ani bash tash! Midis korriku, pih! Plus po vazhdon!
Njerëzit nisen në kolona të gjata kah bregdeti ynë patriotik e sidomos në Shën Gjin e Durrës, këto tallava-Monakot tona, të mbushura krejt hotele me pesë a gjashtë yje, si për inat të Dubait apo ku ta di ndonjë Floride atje diku. Në këto hotele me “suita” qymezi, drita që shkojnë e vijnë, ashensorë horrorë dhe me muzikë të padurueshme në mbrëmje, ju megjithatë ndiheni si Sheherezade. Mjafton që e dini se hoteli i ka pesë yje dhe se krejt lirisht mund t’i përfshini në selfien tuaj për Facebook. Plasni hejtera.
Ditën piqeni në diell, sepse çadrat janë të gjitha të zëna e të mbështjella me peshqirë, që i bie njësoj sikur ato parullat famoze uzurpuese dikur: “Mos prek, UÇK”, ani pse juve ju takon t’i keni falas bashkë me çmimin e kripur të hotelit. Ndërsa natën piqeni po ashtu, sepse pronari ua ndal kondicionerin meqë, sipas tij, po harxhoni shumë rrymë dhe nuk është tekefundit ajër i shëndetshëm. Lëre pastaj sa i paharrueshëm është edhe ai shikimi indiferent i recepsionistes arrogante dhe shërbimi i kamerierit në stilin e kërmillit dhe breshkës, bashkë me buzëqeshjen cinike në skaj buze. Zakonisht jua pyet atë të zakonshmen “Si ja kaloni?”, ndërsa mendon “Thuaj porosinë se ma lodhët shpirtin”, ndërsa ti zakonisht ia kthen “Bukur, mrekulli”, ndërsa mendon “Më sjell drekën hajvan dhe hiqma atë surrat”. Krejt kjo për shkak të dashurisë së madhe shqiptaro-shqiptare.
Kurrsesi mos harroni ta vizitoni edhe parkun e plehrave, pardon, lodrave, ku do t’i argëtoni fëmijët tuaj tek një grumbull hekurishtesh, që dikur para Luftës së Dytë Botërore mbase ishin lodra nëpër Evropë.
Sidoqoftë ju ktheheni në shtëpi me zemrën plot dhe xhepat thatë, të sigurt se do të shkoni përsëri edhe verën tjetër, meqë ju ndiheni shqiptarë dhe e dini sa mirë është kur jeni shqiptar. Ok, ju nuk e dini pse dreqin është mirë të jesh shqiptar, por nuk bëni pyetje të tilla, sepse thjesht keni kokë shqiptari.
“Big Brother” pushimet
E si shqiptarë nuk keni shumë zgjedhje për pushime. Edhe po qe se keni, ju vendimin e sillni për pushime në bregdetin patriotik. Edhe bëni mirë. Bile, unë kam menduar edhe një ide tjetër për pushime ideale. “Big Brother”. Po pra! Pse të jetë ky projekt vetëm disa muaj dhe i rezervuar vetëm për njerëz të caktuar , kur mund të ekzistojë një agjenci ku do të nxirrnim biletat për të shkuar me pushime në “Big Brotherin” e njohur shqiptar.
Merreni me mend njerëz, pas një viti që keni duruar turinjtë e shefit tuaj, i cili ka vetëm shkollë fillore por bagazh militant partiak, ju do të mundë të shkonit diku, ku do të rrini shtrirë për tre muaj, do të laheni në pishinë sa herë të doni, të kërceni pothuajse të zhveshur, do të hani falas, muzikë falas, frizurë falas, bëni thashetheme, flini, çmendeni dhe bëni çfarëdo që keni qejf.
As keni nevojë të hiqeni i mençur apo, largqoftë, të flisni për rënien e ekonomisë botërore, urinë në Afrikë ose pasojat e Brexitit a kërcënimin nga terrorizmi.
Thjesht, mund t’ ia fusni kot çfarëdo që ju vjen ndërmend, mund të shani sa herë ju kap qejfi, ndërsa po patët sens për thashetheme e intriga, ju shtohen ditët falas akoma më shumë. A nuk është e mahnitshme?! Nuk ka dert nëse ju jeni tip aq injorant sa mendoni se fjollëzat e grurit - Musli dhe Musolini janë njësoj, apo se Che Guevara është markë mode. Përkundrazi, budallallëqet e juaja do t’i plasohen publikut të gjerë si filozofi jetësore. E mbase edhe fitoni çmime e para. Mjafton të rrini shtrirë me orë të tëra nëpër çarçafë, duke u përpjekur të propagandoni dembeli popullore dhe të maltretoni në mënyrë të vazhdueshme ata që këtë pushim alla BB e shohin vetëm edhe si një tentativë tonën, të skaduar tashmë nga bota, për t’u dukur sa më përparimtarë.
Sidoqoftë, ne nuk dorëzohemi. Jemi shqiptarë apo jo?! Verë ose dimër, pushime ose jo, asnjëherë nuk i harrojmë çështjet madhore të vendit tonë dhe mblidhemi e solidarizohemi sa herë na cenohen e drejta, dinjiteti dhe toka jonë e shenjtë pellazge.
Për shembull, jemi aq solidarë, saqë ende nuk na ka ardhur shpirti në vend nga frika e puçit turk të vitit të kaluar. Dalim në rrugë, në marsh solidarizimi e përkrahjeje. E mbështesim popullin vëlla turk. Nuk ka dert që një gjë të tillë nuk e bëjmë për shqiptarët e Luginës ose të Maqedonisë, e as për veten tonë, për më shumë siguri në det, në rrugë, në qytet, në shkolla. As nuk dalim e nuk protestojmë për viza - kundër izolimit tonë të paarsyeshëm qoftë para ambasadave, në rrugë ose sheshe. Jo bre, çfarëti. Boll mirë jemi. Çka kemi nevojë ta shohim botën? Hajt allahile! Që do bota të na shohë, hajde bujrëm, këtu jemi koturllaq.
Pastaj tutje, ne jemi në gjendje jo veç për protesta paqësore, por edhe t’i kapim armët për të tjerët, por ama nuk na ndihet zëri për Mitrovicën. Turremi e kacafytemi me njëri-tjetrin, shahemi me nënë, motra e vëlla, ia numërojmë robt’ e shtëpisë e i kërcënohemi me jetë sahat e dakik atij apo asaj, mendimi i të cilit nuk na pëlqen, qoftë fjala për Siri, Serbi, Amerikë, fe, komb, nanë, baba, parti apo politikë. Por, për Kosovën heshtim dhe vegjetojmë si bimë.
Liria si torturë
Tekefundit, e kuptueshme njerëz. Neve na pëlqen të jemi të sunduar dhe të nënshtruar. Ne jemi të mirë, sepse jemi të këqij. Talent është të jesh popull kaq smirëzi, injorant dhe xheloz. Nuk kemi faj. Bota ka faj.
Pastaj, nuk po dimë o vëlla si të sillemi në liri. Kjo liri po kërkon shumë përgjegjësi dhe punë, kështu që nuk po na pëlqen fort. Ne kishe çdo gjë hazër e falas, se për kështu kishim ditur edhe vetë.
Ndaj dhe thashë më lart, ne jo veç me pushime, por tërë kohën duhet të jemi si në “Big Brother”. Ne, populli dembel e i izoluar si lojtarë-pushues;, politikanët si organizatorë që pasurohen nga ne dhe bota si publiku i gjerë që na shikon e dëshpërohet me budallallëkun tonë të vazhdueshëm.
Përsëri, ne nuk mërzitemi fort. Ne “dimë” dhe japim mend pa kufij si duhet të jetë bota, njeriu, Zoti, religjioni, ky shtet, ai shtet, politika, qe besa, nëse mendojmë hollë e hollë, dimë edhe për hënë e yje.
Veç një gjë nuk po na e rrok e nuk po na e do.
Nuk kemi ditur asnjëherë dhe përsëri e përsëri nuk po dimë si ta bëjmë vendin tonë.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1205>
Title:<https://www.koha.net/veshtrime/27754/supermenat-ne-kafaz/>
Content:<
Më në fund u ndal edhe shiu disamujor, më i mërzitshëm se fushata parazgjedhore. Edhe ndonjë ditë e patëm me zënë myk si popull, megjithëse era ka kohë që po na vjen, si ujë i ndenjur.
Tekefundit, nuk ka dert. Si popull i lashtë pellazgo-iliro-shqiptar edhe na ka hije të na kaplojë pluhuri, myku e merimangat, si dëshmi të antikitetit tonë. E si trashëgimi historike e ruajmë, po ashtu, me xhelozi mentalitetin tonë primitiv, të dhunshëm dhe parahistorik.
Natyrisht, keqdashësit na urrejnë sepse jemi dashamirës. Kokrra e sherrbudallës, që thonë pa të keq.
Peshkimi
E ku tjetër i shohim gjithë këto veti tona aq origjinale sa për t’i patentuar, pos në zgjedhjet popullore. Sapo i kaluam ato parlamentare dhe çka nuk na panë sytë e nuk na dëgjuan veshët qysh ditët e para të “vetlavdërimeve” dhe “kacafytjeve” të “patriotëve” e “patrioteve” që rrahin gjoks për ardhmërinë tonë të ndritshme, thua ti e kanë hazër në tabak, bashkë me ca gota çaj rusi.
Pos shitblerjes pa teklif të anëtarëve të partive, kandidatëve, votave e kismet tash edhe peshkimit të deputetëve, pamë si reklamë dyqanxhinj për deputetë, biznesmenë hajdutë, shtëpiake të ”dëshpëruara”, grifsha me kthetra e “princesha dekor”, turli “shkencëtari analfabet”, turli magjistari e një kiamet kreaturash pa kurriz e pa dinjitet, që e kanë keqkuptuar nocionin e bagazhit politik ose arsimor. Thjesht tipi e mbush “gepekun” me libra në Panair dhe mendon se ka bagazh diturie.
Po ashtu, si me një lloj magjie, zbritën bustat e ngurtë të politikës pushtetare, për t’i vizituar njerëzit e thjeshtë dhe të vdekshëm, ashtu siç ndodh rëndom njëherë në katër vjet. Shih ironinë, kandidatë e kandidate me setra xixëlluese e fresh-frizura, vizitojnë pensionistë, shkolla, shoqata të verbërish, organizata personash me aftësi të kufizuara, invalidë të luftës, familje të varfra, varre dëshmorësh e lapidarë bronzi. Për të cilat kujtohen gjatë katër vjetëve sa për borën e parvjetme. Përsëri fytyra të ngërdheshura, nofulla të shtrënguara dhe përqafime “liderësh” që deri dje e “komplimentonin” njëri-tjetrin sahat e dakik me emra kafshësh e të shara nënash.
Të tjerët premtojnë vende pune pa fabrika, ngritje rrogash pa ngritje të zhvillimit ekonomik, zbatim ligji pa gjyqësi normale dhe polici të hairit. Njerëzit kanë qëlluar Supermena ore! Ose kanë pirë farë ilaçi çudibërës që ua ka “bymehur” IQ-në, dhe ata më në fund e kanë parë dhe kuptuar se e mira e Kosovës fitohet me punë dhe është e mirë e përgjithshme. Se paguhen për të punuar. Dikush e ka zbuluar definitivisht, krejt normale , duke pasur parasysh gjithë këto koka të ndritshme.
Dhe gjithë këto fushata- fjalëthata paguhen me paratë e popullit, përderisa shkollat vajtojnë për një kompjuter, laborator, banjo, bibliotekë, kabinet ose një projektor. Hajt se nuk ka ç’u duhet. Edhe ashtu po kanë më shumë ditë festash se ditë mësimi.
Ndryshe
Në këto kohëra interesante para e pas zgjedhjesh, çdo subjekt politik, individ apo iks e ypsilon kandidati, po premton diçka ndryshe. Nuk e dimë çka është, por e dimë që diçka ndryshe po se po. Ndoshta ndryshe për të keq, por nuk ka dert. Më zi nuk ka ku shkon.
Sidomos lezetshëm duken pushtetarët e deridjeshëm, kur kërkojnë përsëri votën duke premtuar ndryshe.
Allahile njerëz a mund të jeni pak më të qartë, meqë ne njerëzit e vdekshëm nuk kemi qëlluar aq të mençur si ju. A do të jetë “ndryshe” nga gjithë këto idiotizma e pisllëqe katërvjeçare, apo ndryshe në kuptimin e vjedhjes së votave? Ndryshe në kuptimin se këtë herë do t’ia vini veshin ndonjë fëmije të sëmurë, peticioni me dhjetëra e mijëra nënshkrime qytetarësh tuaj, apo ndryshe se nuk do t’i merrni më parasysh urdhrat nga Serbia?
Se nuk do t’i degradoni qytetet, trashëgiminë kulturore, intelektualët, pensionistët, apo se nuk do të shtyheni më kush sa shtatore bronzi me kallash i vendosi dhe ku? Ndryshe, si? Për kënd? Në çfarë kuptimi? A mund të jetë ndryshe të mos jeni ju fare kandidatë?
Thjesht dëshirë e kotë e imja, po ua them.
E tash, për të mos qenë krejt zi, në një nga emisionet paçavure “alla debate zgjedhore” me moderatorë që nuk bëjnë dallimin mes arrogancës dhe guximit dhe ku shtyhen e kacafyten kandidatët sikur po ndajnë maxhët e axhallarëve, shoh një krijesë dykëmbëshe që deri dje i përkiste “elitës” qeveritare.
Mes të tjerash thotë se do ta bëjnë vendin akoma më të mirë e më të bukur. Ne jetojmë, tha në një vend të mrekullueshëm, i cili na ofron shumë mundësi të reja, forma moderne arsimimi, stabilitet ligji, politikë të ndershme e zhvillimore, gjithmonë në të mirën e popullit. Ky vend, tha është ardhmëria jonë, një oazë për fëmijët tanë dhe parajsë për investitorët botërorë.
Bre, që më shkriu deri në asht. Më shkuan të rrëqethurat e mu bë lëkura si e pulës. Aman ore jaran, them, se mjaltë po të qitka goja, po nuk na tregove ku i bie ky far vendi ku po jetoni ju? A më tregon në cilin shtet a cilin planet është, që të vijmë edhe ne mos të ardhtë mërzi? Për ku e ke fjalën? A duhen viza për aty? Se ky vend ku jetojmë ne, pasha analfabetin, nuk më duket se ngjan fare me këtë që po na e kripë trurin ti. Dhe meqë veç po flisni për diçka ndryshe, a bën thjesht të zhdukeni e t’i bëni mirë këtij vendi? Hajde bre mëshirohuni e shpëtojeni nga ju. Do të ishte goxha përparim, sinqerisht.
Por dëshirë e kotë, e di. Hajde se u mësova më.
E mos të më ankohet askush më, se bile zgjedhjet nuk i patëm ndryshe e interesante. Amani ju qoftë, hapni sytë mirë dhe mos prisni se tash e pas, në vend të ajvarit do të hani kavjar për mëngjes. Duhet punë, e ty milet i dashur punën nuk ta do fort. Nuk ke faj allahile, kush ia ka parë hairin tekefundit? Se mos u bënë milionerë duke punuar këta pashallarët tanë modernë? Duhet t’i falënderojmë përjetësisht për shembullin e mirë që ua kanë transmetuar fëmijëve tanë. Bravo!
Ndryshimi
Eh tash, derisa jemi në pritje të pazareve të tjera zgjedhore, telenovelës “Kush ia trusi kujt” dhe sezonit të ri të “ Kush do të bëhet milioner“, nuk na mbetet tjetër, pos të provojmë që ta ndryshojmë edhe veten rrënjësisht. Sepse popull i dashur, ne definitivisht kemi probleme shpirtërore dhe mendore, që zor se gjejnë shërim edhe për një gjysmëshekulli.
Ja po them, pos sindromës së Stokholmit, të cilën vazhdojmë ta dëshmojmë me secilin lloj okupuesi e uzurpatori, ne sigurisht që jemi populli më narcisoid në botë! Edhe tekefundit nuk kemi aq faj. E kush tjetër ka lavdinë të jetë pasardhës i pellazgo-iliro-skenderbego-teuto-e ku ta di tjetër?
Kush e ka mundësinë ta ketë atë mykun që thamë, atë mykun e lashtësisë, që thellë-thellë të futet deri në tru dhe ti nuk arrin as t’i konceptosh gjërat më të thjeshta? Hajde pra, kush?
Plus, nuk e di a është keq apo mirë, por ne jemi edhe populli më joklaustrofob në planet. Të mbyllur në një kafaz në formë rombi, durojmë me dyer të mbyllura pa dashur e pa luftuar fare që të na hapen dyert e botës. Po ku po na ndien allahile se jemi pak të çmendur. Në këtë kohë është “in” me qenë pakëz crazy. Që i bie se ne gjithçka dimë, por s’po duam. Plasni.
Dhe shih ti ironinë, të tjerët mendojnë se na kanë zaptuar e na kanë kapur.
O njerëz ne shpirtin e kemi në burg.
Nuk dalim, edhe po që se dyert e kafazit rrinë hapur.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1206>
Title:<http://www.koha.net/veshtrime/79104/cakorr-ke-mbjelle/>
Content:<
Më në fund ra borë. Kaq e shumëpritur prej të gjithëve, mezi ia doli ta zbardhë tërë vendin për disa ditë, sa për të mos thënë se edhe ajo na harroi si gjithë bota. Megjithatë, paraprakisht është parashikuar që do të zgjasë shkurt, si çdo temë e përditshme kosovare, që zgjon kërshëri e debate ditën e parë, sharje e përçarje në të dytën dhe indiferencë e harresë në të tretën.
Dikur të mësuar me dimra të gjatë e të ftohtë dhe me borë, që nuk shkrihej nga dy muaj rresht, sot na kaplon paniku për tri ditë borë e acar, ndërpritet mësimi për disa ditë, njerëzit frikësohen e deprimohen, bile disa blejnë edhe rezerva ushqimore. Fillojnë reduktimet e rrymës, jo ra Blloku A, jo ra Blloku B, thua se këto blloqe po qëndrojnë varur në gozhda a farë çengeli.
Bile, kjo bardhësi gati që po na duket e panatyrshme tani. Neve që jemi mësuar me të zezat e Kosovës, bardhësia na i vret sytë dhe na jep ndjesi të sikletshme. Tash e pas edhe dordolecët do t’i ndërtojmë me thëngjill, sepse kemi boll. Dua të them se pas këtij dimri pa shije, krejt çka kemi nevojë është një pranverë e vërtetë kosovare.
Telenovela rreth demarkacionit
Sa e sa herë ju ka ndodhur që kur ta hapni televizorin, ju del ajo protagonistja e mërzitshme e telenovelës së quajtur “Nuk kryhem kurrë” dhe sërish ia kris vajit për të njëqindtën herë për dashnorin e tretë, që në fakt del se është burri i vdekur e i ringjallur, i dashnores së tashme të dashnorit të parë. Habiteni se si ndodhi që edhe pas një viti seriali nuk ka përfunduar ende. Por ju pret një befasi akoma më e madhe: jo vetëm që nuk ka përfunduar, por ngjarja nuk ka lëvizur as dy milimetra. Vetëm dashnorët e dashnoret kanë ndryshuar vendet bashkë me intrigat, mënyrat dhe pajisjet për veprim, ndërsa ngjarja dhe lëmshi i krijuar nga vetë protagonistët kanë mbetur po aty ku i keni lënë vite më parë.
Natyrisht, tamam kur mendoni se e keni ndërruar kanalin dhe keni shpëtuar nga kjo katrahurë, ju del përpara seanca e kushedisatë e Parlamentit kosovar dhe tema e demarkacionit. Tani në vend të lotëve të dashnores, ju keni parë seanca me tym lotsjellës, ndërsa nëpër karrige janë ndërruar dashnorët dhe dashnoret me aleancat e tyre të interesit. Tre vjet rrumbullak e shohim këtë telenovelë të bastarduar duke u rreshtuar si popull herë në një anë, e herë në tjetrën, të izoluar në kafazet tona të përditshme.
Fort bukur. Qeveritë tona të lavdishme që kanë ardhur në fron përmes tymit e flakës, asnjëherë nuk po na lënë të mërzitemi. Edhe deputetët po ua mbajnë “zhagun” me të njëjtën muzikë. Seanca ka kuorum, por Qeveria nuk i ka votat. Qeveria i ka votat, por seanca nuk ka kuorum. Seanca përsëri nuk arrin t’i mbledhë deputetët dhe dështon (sepse ardhja e tyre nuk është obligative). Hyjnë e dalin kur kanë qejf. Përsëri caktohet seancë por nuk votohet filan ligji, sepse nuk janë mbledhur votat pro. Herifi dëshiron të shkojë në të sigurt. Të tjerët e kundërshtojnë. Nuk japim tokë dhe pikë! Gjysma e Mitrovicës shkoi, njësoj edhe Graçanica, Liqeni i Ujmanit, Zveçani, Shtërpca e plot të tjera. Por këtë nuk e japim dhe pikë.
Çakorri është i yni. Çakorr, Çakorr, Çakorr! Po pra. Ç’akorr, e ke mbjellë vetë z. president!
Dhe sërish: episod pas episodi telenovela trevjeçare nuk ka të sosur bashkë me durimin e popullit letargjik, ndërsa qeveritarëve nuk u ndalet goja, edhe pse kaherë u ka dalë boja.
U kënaqën duke lozur në kartën e popullit. A thua se po na duan çdo ditë e më shumë. Veç dëgjoni papagallizmat e tyre të përditshëm: “për popullin”, “vullneti i popullit është...”, “...jemi të zgjedhur nga populli...”, “ për këtë popull...”, “më nuk duam që ky popull të vuajë…”.
Au, au, au, sa dhimbshëm, m’u ngjeth mishi në tërësi. Vetëm që s’po marr vesh gjë, për cilin popull po flitet o njerëz, a keni haber gjë? Mos e keni fjalën për popullatën e krijuar rishtas nga zëvendësministrat? Ose popullatën e krijuar nga të punësuarit nëpër institucionet qeveritare? Se për popullin kosovar jo qe besa. Ky popull as po flet gjë, as bën gjë. Rrihe, vidhe, vrite, there...nuk reagon. Është si të thuash si monument durimi diçka, i topitur nga dhimbja, mbase fenomen tipik i viktimës së dashuruar në torturuesin.
Por ama, populli ynë, mos qoftë asgjë tjetër, është shumë bujar. Ua hap dyert hajdutëve brenda e jashtë shtëpisë. U uron mirëseardhje e i vendos në krye të vendit, sepse beson ne mrekulli dhe mirësi aty ku buron e keqja e vazhdueshme.
Megjithatë, me gjithë këtë mrekulli si nëpër përralla, ne ankohemi. Vetëm lajmet e këqija na kënaqin. Thuajse nuk kemi veshë të dëgjojmë çdo ditë deklarata si: “populli i Kosovës e di se ne jemi“... “për Kosovën kemi bërë në luftë e po bëjmë në paqe….“,“ia duan dhe ia duam të mirën Kosovës“ , “ne e kemi sjellë Kosovën afër Evropës“, “Kosova, vend sovran, demokratik dhe i pavarur“, “miqtë tanë po na shpërblejnë për detyrat e suksesshme të shtëpisë”, “ne po e lulëzojmë Kosovën”, “ qytetari i Kosovës është numër një për ne”, “populli e din, na mbështet dhe na do”…
Gjithë këto fjalë në emër të popullit, sa bukur o Zot! Definitivisht Mesia ka zbritur në Tokë dhe për aeroport e ka zgjedhur Kosovën e mjerë. Për ta shpëtuar nga dashakëqijtë e saj.
Parada
E sa jemi popull i lumtur brenda kafazit tonë natyror, u pa gjatë festës së Pavarësisë. Nuk kemi viza të shkojmë nëpër botë? - Punë e madhe! Bota vjen te ne.
U shty edhe seanca solemne në pritje të burrështetasve botërorë, të cilët, prit e prit, prit e prit… më lini t’ia qëlloj: Ups! Nuk erdhën!
E ata që erdhën ishin ca ish-liderë nga rajoni, që u ulën kush ku arriti, meqë vërtet ishte shumë e pakuptimtë, që këta filan njerëz të përmenden e respektohen, para grave, hallave e dajave të liderëve tanë, që veç sa nuk kishin ardhur me tabakë plot llokume e reçel, thua se po mbahej ndonjë syneti shtetërore.
Tutje, parada ishte mesele në vete. Shumë më mbeti pikë që nuk u kishin shtruar tepih të kuq politikanëve tanë, të cilët parakaluan si yje (të shuar) Hollywoodi e ua bënin me dorë atyre pak qytetarëve që u dhuronin ndonjë duartrokitje koti. U rreshtuan duke u shtyrë kush do të dalë në rend të parë, duke i injoruar në tërësi rregullat e protokollit dhe mysafirët e huaj. Pas vonesës së presidentit, ja ku na vjen edhe parada dhjetëminutëshe dhe fjalimi i tij blla-blla plot gabime, për t’u shpërndarë të gjithë nëpër dreka e darka. Kaq ishte.
Po të mos ishte Rita Ora, vështirë se u mor vesh që patëm festë shtetërore jubilare.
E populli sërish si diti, festoi. U kënaq, sepse ishte ditë pushimi. Kush ia mësyu maleve, kush restoranteve, kush nën jastëkët e butë të shtëpisë. Asnjë protestë kundër papunësisë ekstreme (gjersa qeveritarët ia rrisin vetes çdo ditë rrogat e privilegjet), asnjë protestë kundër izolimit para ambasadave ose ndërtesës së Qeverisë, asnjë protestë për mungesën e ligjit, mungesën e kushteve nëpër fakultete, shkolla e spitale.
Për festë nuk protestohet se s’ka lezet! Vetëm hahet, pihet e vallëzohet, derisa secili të nesërmen kthehet në mjerimin e vet.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1207>
Title:<http://www.koha.net/veshtrime/69948/post-paradiso/>
Content:<
Barsoleta shkon disi kështu: Një burrë vdes dhe kur shkon në botën tjetër i ofrohet mundësia të zgjedhë nëse dëshiron të qëndrojë në parajsë ose ferr. Ai kërkon që t’i shohë para se të vendosë përfundimisht dhe së pari viziton parajsën. Sheh mrekulli, fusha tërë gjelbërim e lule, lumenj e burime, qetësi e dashuri. Megjithatë, preferon që t’ia hedhë një sy edhe ferrit. Kur hyn brenda ka çfarë të shohë: Muzikë e vallëzim, pije e hare. Përplot fytyra të njohura në dalldisje, në të qeshura e lumturi. Pije e ushqim sa të duash.
I thotë burri këtij engjëllit, se i pëlqen parajsa shumë, por se ferri i duket shumë më interesant se parajsa monotone: i gjallë, tërheqës, intrigues, interesant. Por, nuk ka kthim më prapa, i thotë ai, gjersa burri nuk lëkundet nga vendimi. Dyert e mëdha mbyllen, ndërsa burri hidhet në vallëzim dhe kënaqësi, dehje e shoqëri.
Dhe pas nja njëzet minutave, tamam kur po kënaqej në maksimum, ndalet muzika dhe del roja me kosë në dorë: “OK, pauza mori fund, kërceni tash të gjithë sërish në flakë”!
 Babagjyshi bën biznes
Po pra njerëz. Edhe festat mbaruan dhe bashkë me to përfunduan edhe muzika, fishekzjarrët e mendimet e lumtura optimiste. Pas një mori rafalësh në ora 24 dhe torturës psikike që na dhanë programet tona “(shk)artistike” me plot muzikë tallava dhe fytyra të çoroditura “këngëtaresh”, secili prej nesh u zgjuam një mëngjes të ri, në një datë dhe vit të ri, por me dëshira të vjetra, që barten nga viti në vit. Sërish iu kthyem jetëve tona të zbrazëta jo me pyetjen: “Si do të jetë ky vit që po vjen?”, por me “Si do ta gjallnojmë edhe këtë vit që po vjen”.
Si zakonisht, Babagjyshi ia huqi edhe sivjet me Kosovën, duke i ngatërruar adresat për dhuratat e tij. Në vend të fëmijëve, e sidomos të atyre të varfër dhe të sëmurë, plaku mjekërbardhë shpërndau pa hesap dhurata për qeverinë: dha kiamet karrige për zëvendëskotësira, miliona euro falas për ambalazhues, pushime të shtrenjta, rritje rrogash, paga për deputetët që pushojnë, udhëtime luksoze, shumicë komunash për minoritete, shtëpi ëndrrash për liderë, ryshfete të majme, vila e banesa bashkë me shpenzime të tjera marramendëse. Dhe, në bazë të cilës rritje ekonomike u rritën rrogat në qeveri Babagjysh i dashur? Asnjërës? Veç pse t’u ka “tekë”? Bash mirë e ke. Edhe ti nuk punon më pa lekë.
Ndërkohë, ka plot fëmijë të sëmurë nën mëshirën e bamirësve, të tjerë rrugëve si lypsarë, pensionistë me paga qesharake dhe veteranë (të vërtetë) lufte në varfëri të skajshme.
Hajt se nuk ka dert. Me rëndësi nuk janë fëmijë e prindër politikanësh. Për vdekatarët e zakonshëm gjendet zgjidhje. Populli është i mirë, zemërgjerë, solidar. Le ta ndajë atë që ka. E ka ndarë dikur edhe për avokatët e “heronjve” të vet nëpër gjyqe ndërkombëtare e jo më për fëmijët e botës. Lum si ne që kemi heronj të gjallë. Ua kemi borxh lekun, shpirtin e vendin. Hajde gëzuar!
E si çdo vit, për festat e fundvitit u dhanë edhe filmat me babadimra, bredha dhe përralla kërshëndellash, kryesisht ku ndonjë njeri i keq, hajn ose egoist, pëson ndonjë atak dhe vdes, për t’iu dhënë në botën tjetër edhe një shans që të kthehet në këtë botë e t’i përmirësojë gabimet e veta.
Auh, paramendoni po të ishte kjo e vërtetë. Sa politikanë a punonjës të korruptuar do të shembeshin si domatet e kalbura natën e Viti të Ri. Por, kur s’e do, s’e do.
Eh, po! Patjetër edhe ai filmi me atë djalin që e harrojnë prindërit në shtëpi (sa edukative) dhe i cili bën një seri sherresh për t’i larguar dy hajnat qesharakë, që kërkojnë me këmbëngulësi e me çdo kusht, të futen brenda shtëpisë. Thua ti, njësoj si disa që i shesin shtatë lëkurë partish, për t’u futur në qeveri. Shumë e bukur! Ama që nuk mund ta heq shpresën se kur ta japin për të tridhjetën herë, do ta vërej edhe ndonjë detaj tjetër që më ka shpëtuar diku në vitin 2000. Megjithatë, nuk ka ndryshim, njësoj si shifrat e papunësisë dhe varfërisë në Kosovë.
Populli tërë vitin e kaluar priti ca ndryshime që nuk erdhën asnjëherë, shpresoi për ditë të mira, por mbeti në terr, dha zemër, por mori shuplakë, deshi ndryshime por nuk ndryshoi fare, kërkoi të ndërrohet ky, ai, qeveria, opozita, gjendja, situata, por nuk provoi asnjëherë që ndryshimet t’i fillojë nga vetvetja. Normalisht. Jemi shumë të mirë për t’u ndryshuar, bile po të ishte e mundur, do klonoheshim secili nga dy.
E kështu, hë se po ndryshon kjo sivjet, hë se po ndryshon ajo. Sivjet po bëhemi me këtë e atë. Jo do të ndryshojë qeveria, jo do të ndryshojë politika kosovare. Jo po na japin sivjet vizat në pranverë, pastaj në verë, pastaj në dimër. Jo po bëhemi me karton të gjelbër, jo po hyjmë në UNESCO. Jo po burgosen të korruptuarit e keqbërësit e tjerë, jo po hiqet ndikimi i politikës mafioze nga gjyqësori, jo po vijnë ditë të mira për pensionistët, po ndërtohen rrokaqiej e salla të operës, shkolla, biblioteka, strehimore, kuzhina popullore, rrugë, spitale.
Kismet edhe ato bëhen. Kur bëhemi ne.
Detyrat e shtëpisë
Sidoqoftë, nuk mund të ankohemi se nuk ndodhi asgjë vitin e kaluar. Gjithë ato zgjedhje parlamentare e komunale, të paraprira me fushata të stërgjata parazgjedhore, gjatë të cilave ujku e delja u bënë miq, ndërsa të gjithë bashkë kundër njëri-tjetrit armiq, na lanë traumë kolektive popullore.
Deputetët taze, një herë morën kohë për t’u përshtatur në karriget e reja, pastaj në foltore e së fundmi bashkë me stinën, ia futën një gjumi dimëror. Tekefundit pse jo. Edhe po nxorën farë ligji, kujt po i hyn ai në punë? Kush e zbaton? Ne jemi popull aq i drejtë sa ligji nuk na duhet fare, ama hiç. Kush dëshiron bëhet dëshmitar, kush dëshiron nuk bëhet edhe nëse thirret. Kush dëshiron e burgosë dikë, kush dëshiron e fal. Më thjesht, ligjin e kemi si lojë hesapi, kush është më i forti. Deputetet i kemi thjesht për dekor. Aq shumë na pëlqejnë sa i paguajmë kot edhe një vit pas kryerjes së mandatit. Eh po. Çështja e vizave dhe qarkullimit të lirë. Kjo temë u bë aq bajate sa edhe fytyrat e liderëve tanë të pasluftës. Ama frikësohet njeriu mos po i dalin përpara edhe kur e hap frigoriferin. Në anën tjetër, bota na tha një herë luftojeni korrupsionin. Tash demarkacionin. Bëni Gjykatën Speciale. Këtë, atë.
Aman Evropë e dashur, mos ke edhe ndonjë kërkesë p.sh. me ia rritë koeficientin e inteligjencës kabinetit qeveritar? E kuptoj kur na kërkoni të falim toka, ta ndryshojmë historinë tonë, hajde ta paguajmë rrymën për serbët, hajde i lëmë serbët (dhe shqiptarë) kriminelë të lirë, por burgosim politikisht shqiptarë. Këto po. E kuptoj. Pa asnjë problem.
Por mos na thuaj të mos vjedhim, të mos e vrasim njëri-tjetrin, të mos korruptohemi e të mos fusim stërkambca njëri-tjetrit. Mos kërko të na ndryshosh gjenetikisht, dreqi e marrtë! Kur është boll-boll. Mos ia tepro allahile!
Plus, fqinjët tanë aq po na duan, sa secili po lufton të na ketë për vete. Herë jemi të Shqipërisë, herë të Serbisë, të Malit të Zi e veç të vetes nuk jemi. Aq shumë na duan përreth sa po na mbajnë të mbyllur rreth e përqark se mos po na ngjan gjë. Jemi të vegjël ende, të papjekur, ku dimë ne të udhëtojmë vetëm nëpër botë pa na kapur dikush për dore.
Tekefundit nuk edhe aq zor të merret viza. Ne jemi aq të kulturuar sa të mos protestojmë para ambasadave, por nuk përtojmë të presim me orë të tëra deri të na vijë radha për të aplikuar. Plus nuk është kah na shkohet askund. Jemi mirë këtu ku jemi, në Kosovën tonë të zhvilluar e të lulëzuar. Parajsë e vërtetë.
OK, Viti i ri kaloi, tash vazhdoni dhe jetoni në këtë tokë të mallkuar.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1208>
Title:<https://www.koha.net/veshtrime/98618/historia-e-bisedimeve-politike-ne-mes-prishtines-e-beogradit/>
Content:<
(Përkujtues për vendorë e ndërkombëtarë, për raportet shqiptare e serbe në bisedimet për normalizimin e marrëdhënieve Kosovë - Serbi)
Hyrje
Qytetarët e Kosovës si dhe partitë politike edhe para Rambujesë e pas saj kanë qenë shumë të interesuar që të gjejnë zgjidhje politike me Serbinë. Që nga Bisedimet e Vjenës e sidomos pas Pavarësisë kanë qenë e janë të interesuar për t’i normalizuar marrëdhëniet ndërshtetërore me Serbinë. Por, pas pesë e më shumë vitesh të Bisedimeve të Brukselit jemi të bindur dhe besojmë fortë në bindjet tona, se mënyra se si kanë filluar bisedimet politike me ndërmjetësimin e Brukselit dhe sidomos se si janë udhëhequr e zhvilluar ato, vështirë se do të kemi normalizim të marrëdhënieve Kosovë – Serbi. Dhe për ketë faji nuk është në Prishtinë, por të politikat e vjetra të krimit e të gjenocidit të ushtruara nga Beogradi zyrtar dhe jo vetëm në luftën e fundit.
Historia e bisedimeve politike Serbi - Kosovë
Kosova me ndërmjetësimin e faktorit ndërkombëtar e sidomos te vendeve anëtare të Grupit te Kontaktit, ka zhvilluar bisedime dy herë. Dhe Serbia asnjëherë, deri me sot nuk i ka pranuar rezultatet finale të bisedimeve, ashtu si nuk po i pranon as këto të zhvilluara nën mbikëqyrjen e Brukselit zyrtar. Të cilat ishin të autorizuara me Rezolutën e Asamblesë së Përgjithshme të OKB-së, që të ishin bisedime teknike. Edhe në bisedimet e Brukselit të filluara si teknike e që përfunduan në bisedime politike, pala e Kosovës veç sa i ka thelluar kompromiset, duke hequr dorë nga të qenët palë e barabartë në bisedime. Dëshmi për ketë është fusnota (që e mohon pavarësinë) dhe të gjitha çështjet e brendshme të Kosovës që u biseduan atje. Më ketë veprim pala e Kosovës në bisedime ka shkelur vullnetin e qytetarëve të Kosovës të shprehur përmes përfaqësuesve të tij të zgjedhur në Kuvendin e Kosovës më 17 shkurt 2008.
I.
Në bisedimet e para që janë zhvilluar në Konferencën Ndërkombëtare për Kosovën në Rambujesë të Francës (shkurt – mars 1999), ku pala shqiptare pat bërë një kompromis goxha të madh. Arsyeja e tij ishte se pala shqiptare donte të sakrifikonim për zgjedhjen politike e paqësore të luftës se filluar në shkurtin e vitit 1998 (e pranuar ndërkombëtarisht, se ajo kishte filluar vite më parë). Serbia edhe pas dy raundeve të bisedimeve të zhvilluara në Rambuje (shkurt ’99) e Paris (mars ’99), nuk e pat nënshkruar Dokumentin Përfundimtar të Marrëveshjes. Mos gatishmëria e regjimit të Millosheviqit për të nënshkruar Dokumentin përfundimtar të Marrëveshjes, Bashkësia Ndërkombëtare u obligua të kërkonte rrugë tjetër. Zgjedhja tjetër ishin Bombardimet e NATO-së në territorin e Federatës se mbetur Jugosllave (Serbi – Mal i Zi). Deri të një zgjedhje erdhi vetëm pas Bombardimeve 78 ditësh të NATO-së, të cilat nuk do të ndodhnin pa ndikimin e fuqishëm të SHBA, MB e më vonë edhe të vendeve të tjera anëtare të NATO-së. Pastaj vjen rezolutën 1244 e Këshillit të Sigurimit, në të çilen thuhet: Kosova është protektorat i OKB-së. Sipas kësaj rezolute OKB ka përgjegjësinë për administratën civile, kurse NATO për sigurinë në Kosovë.
Linku:
(https://sq.wikipedia.org/wiki/Procesi_i_Pavar%C3%ABsis%C3%AB_s%C3%AB_Kosov%C3%ABs)
II.
Herën e dytë, bisedimet dy vjeçare (2006 – 2007) të zhvilluara në Vjenë. Bisedimet e Vjenës u zhvilluan nën udhëheqjen e emisarit special të Sekretarit të Përgjithshëm të OKB-së, nga Presidenti i Finlandës Marti Ahtisari, me mbikëqyrjen e shteteve që e përbënin Grupin e Kontaktit (GK). Pas bisedimeve të gjata dhe njerëzve special të angazhuar në pjesën e dytë të Bisedimeve (2007), një nga SHBA ambasadori (Frank Wisner), një nga BE-ja dhe ai ishte ambasadori gjerman (Wolfgang Ishcinger) dhe i treti nga Rusia i dërguari i posaçëm i Ministrisë së Jashtme Ruse (Aleksander Bozan – Kharchenko). Rusia ishte anëtare e GK dhe pjesëtare e bisedimeve të Vjenës që nga Deklarata e parë e GK e cila edhe e hapi fillimin e bisedimeve. Deklarata nënvizonte se nuk ka kthim para vitit 1999 dhe nuk ka bashkim me ndonjë vend tjetër. Pra orientimi ishte kah pavarësia. Edhe vazhdimi nga treshja e përmendur, palët i nuk ndryshuan qëndrimet e tyre.
Dokumenti Përfundimtar për Zgjedhjen e Statusit Përfundimtar për Kosovën, i cili ishte rezultat i atyre bisedimeve nuk ishte vullneti i shqiptarëve të Kosovës, natyrisht nuk ishte as vullneti i Serbisë. Dokumenti ishte i palës që i udhëhoqi bisedimet (Komuniteti Ndërkombëtar), pra ishte kompromis i ofruar nga shtetet anëtare të GK. Pa dyshim për shqiptarët ishte kompromis tepër i madh, por ama ishte kompromis për Pavarësinë e Mbikëqyrur të Kosovës dhe kjo ishte arsyeja që e pat pranuar pala e Kosovës. Komuniteteve pakicë e veçanërisht pakicës serbe ju dhanë shumë të drejta e fare pak obligime, mbase asfare. Ndonëse ai nuk përbënë më shumë se 5% në numrin e përgjithshëm të qytetarëve të Republikës së Kosovës. Më 15 mars 2007 dokumenti i qe dorëzuar OKB-së nga zëvendësi i M. Ahtisarit, zoti Rohan. ^ B92 - Info - Report: Plan explicitly recommends independence
Më 26 mars 2007: Martti Ahtisaari i dërgon raportin përfundimtar Këshillit të Sigurimit të OKB-së ku ai thotë se Kosova duhet të bëhet e pavarur. BBCAlbanian.com | News |&#39;
Dokumenti Gjithëpërfshirës për Zgjedhjen e Statusit Përfundimtar të Kosovës, ishte paraparë që Pavarësia e mbikëqyrur do të arrihej në KS, i cili do të shfuqizonte Rezolutën 12 44 dhe me një Rezolutë ta njihte Pavarësinë e Kosovës, e cila automatikisht do të bëhej anëtare e OKB-së. Por, ky variant nuk shkoj, pastaj u zgjodh rruga tjetër që në koordinim me faktorin ndërkombëtar, Pavarësia të shpallej në Kuvendin e Kosovës dhe kjo u bë më 17 shkurt 2008. Vlen të theksohet se para se të shpallej në Kuvendin e Kosovës, ajo që pranuar me 29 mars 2007 nga Parlamenti Evropian i cili miraton një rezolutë ku shprehet përkrahja për pavarësi të mbikëqyrur për Kosovën. Me 490 vota pro, 80 kundër dhe me 87 abstenime. Ndërsa më 10 qershor 2007, Presidenti amerikan, George Ë. Bush, viziton Tiranën, në atë rast ai thotë se Kosova do ta marr pavarësinë. Po për ketë çështje Kryeministri i MB Toni Blair, para se të lëshoj zyrën e kryeministrit, thotë: "Jam krenar për rolin që Britania e Madhe ka luajtur për t’i dhënë popullit të Kosovës një të ardhme më të mirë".
(https://sq.wikipedia.org/wiki/Procesi_i_Pavar%C3%ABsis%C3%AB_s%C3%AB_Kosov%C3%ABs)
Më pastaj, Serbia e dërgoi në GJND ankesën e saj për shpalljen e pavarësisë dhe në korrik të vitit 2010, mori përgjigjen se Pavarësia e Kosovës nuk bie ndesh me ligjin ndërkombëtar. “Gjykata, rrjedhimisht, ka gjetur se Rezoluta 1244 e Këshillit të Sigurimit nuk i ndalon autorët e Deklaratës së Pavarësisë së 17 shkurtit, 2008, nga shpallja e deklaratës së pavarësisë nga Republika e Serbisë. Prandaj, Deklarata e Pavarësisë nuk paraqet shkelje të Rezolutës 1244 të Këshillit të Sigurimit”, tha presidenti i gjykatës, Hisashi Ovada. Pra“Gjykata konsideron se e drejta ndërkombëtare e përgjithshme nuk përmban ndalesë të zbatueshme për deklarata të pavarësisë. Rrjedhimisht, ajo konkludon se Deklarata e Pavarësisë e 17 shkurtit të vitit 2008, nuk e shkel të drejtën e përgjithshme ndërkombëtare.”
III.
Hera e tretë, Bisedimet e Brukselit filluan si bisedime teknike, pa asnjë arsyeje e konsensusi nacional këto bisedime u shndërruan në bisedime politike. Këto bisedime jo vetëm që nuk kanë zgjidhur gjë, veçse shtetin e Kosovës dhe institucionet e tija i kanë bërë jo funksionale. Marrëdhëniet me Serbinë jo vetëm që nuk janë normalizuar, por disa herë vetëm sa janë acaruar. Kujtoni trenin nacionalist serbe.
Këto bisedime e prodhuan Listën serbe në institucionet e Kosovës e cila nuk i mbron interesat e qytetarëve serb të Kosovës. Ata në institucionet e Kosovës mbrojnë interesat e politikës agresive të Beogradit e cila ka qellim të prodhoj sa më shumë destabilitet e pasiguri.
Ne një situatë të tillë palës sonë (politikës shqiptare) si mbetet gjë tjetër veçse të kërkojë konsensus nacional për t’i sjell bisedimet në binare normale brenda vetvetes. Vazhdimi i bisedimeve nuk duhet të ndodhë pa u krijuar konsensusi nacional, si dhe ndryshuar si në formë e po ashtu edhe në përmbajtje - substanca e bisedimeve.
Për të vazhduar këto bisedime, duhet një platformë e re dhe ekip i ri negociator. Ata apo ai që i ka sjell këto bisedime në ketë gjendje, nuk duhet të lejohen në asnjë mënyrë që të jenë pjesë e këtyre bisedimeve ose më se shumti të jetë pjesë ceremoniale e atyre bisedimeve.
Nuk ka asnjë dyshim, as pala e Kosovës e as ajo e Komunitetit Ndërkombëtar nuk e kanë gjetur gjuhën që do ta kuptonte politika zyrtare e Beogradit e cila nuk po mund të gjen forcë që të shkëputet nga shtrati i politikave agresive e gjenocidare të Millosheviqit. Politikë që nuk i qëndron me korrektësi asnjë marrëveshjeje. Gjithë historia e bisedimeve me Serbinë e tregon ketë.
© KOHA. Të gjitha të drejtat janë të rezervuara.

Komentet


Guest11/06/2018 16:30
Librat qe i ka shkruar zoti Krasniqi binduni se as letrat qe i ka qky kah i ka shkru keto libra nuk ja paguajn.



Shto koment





Posto
</form>


>
Index:<1209>
Title:<https://www.koha.net/veshtrime/93213/ngaterrimi-i-te-djeshmes-se-lavdishme-me-te-sotmen-e-turpshme/>
Content:<
Dje në Koha.net lexova: “Një ish-udhëheqës i UÇK-së i merr 100 mijë euro qira në vit nga Posta dhe Telekomi i Kosovës. E një shef partie politike pak kohë pasi u ngjit në majë të shtetit punësoi djemtë dhe rejat në këtë ndërmarrje. Nuk mbeti mbrapa komandantit – edhe ai e trashi buxhetin familjar për afro 80 mijë euro në vit. Këto janë dy nga mijëra familje ‘patriotësh’ e ‘liderësh’ lufte e paqeje që i kanë ‘hipur’ PTK-së, ashtu si ndërmarrjeve tjera, ashtu si edhe shtetit. Dhe janë të njëjtit, që në çdo paraqitje publike e quajnë UÇK-në të lavdishme e Ibrahim Rugovën president historik”. Ndonëse gjithçka që po ndodh, si në rastin e parë ashtu dhe në rastin e dytë, ka emra dhe mbiemra të përveçëm, pse duhet të implikohet UÇK-ja dhe i ndjeri Ibrahim Rugova, unë nuk e kam të qartë. Kur dihet se as UÇK-ja e as i ndjeri Rugova, ka vite që nuk janë në mesin tonë dhe nuk mund të mbrohen prej akuzave të tilla. Natyrisht, askush nuk duhet ta heshtë keqqeverisjen në përgjithësi e as me pasurinë kombëtare e publike në veçanti, por, goditja duhet të jetë në adresë të duhur.
Pra, shkas për të shkruar këtë shkrim janë shkrimet e kohëpaskohshme në mediet tona të shkruara dhe elektronike, në të cilat shumë shëmti të kohës sonë lidhen me vitet e lavdishme të kombit siç ishin vitet e Ushtrisë Çlirimtare të Kosovës apo me ndonjë emër që ka pasur një vdekje të natyrshme. As Ushtria Çlirimtare e Kosovës dhe as vdekatari i natyrshëm, sido që të kenë qenë ajo apo ai, përgjegjësia e secilit njeri sot duhet të adresohet në emra të përveçëm, në të bëma të përveçme e akëcilit individ. Pse veprat e liga të njerëzve të sotëm duhet te lidhen me të djeshmen e një organizimi e individi? Ka një varg arsyesh që emrat e përveçme të së sotmes, që kanë identitetin e tyre, veprën e tyre, qoftë të mirë apo të ligë, të mos identifikohen me idealet e një brezi e të një kohe që ka prodhuar nder e lavdi për kombin. E cila lavdi ka krijuar hapësira të reja për çdonjërin nga ne, sido që e sheh atë kohë, pa marrë parasysh akëcili kush ishte e çka bëri dje. Madje, as e turpshmja e djeshme e ndonjë individi apo e familjarëve të tyre nuk mund të jetë pikë reference e njerëzve (e individëve) që kanë individualitetin e tyre, të bëmat e tyre, pasi secili nga ata e ka emrin dhe mbiemrin, ka personalitetin e vet, ka individualitetin e tij, qoftë për të mirë apo për të keq. Populli e ka një fjalë e cila ka shumë kuptim: “Secili ka lidhet për brirët të vet, e secili njeri për gjuhën e vet”.
Jo vetëm kaq, tradita jonë zakonore e ka një thënie më shumë se emblematike, e cila thotë: “Prej Skënderit beteri dhe prej beterit Skënderi”. E populli ynë e kishte të qartë se prej të mirit mund të dalë i keqi dhe prej të keqit mund të dalë i miri. Jo vetëm kaq, por askujt nuk mund t’i mohohet e drejta për të ndryshuar apo për t’u transformuar, qoftë për të mirë apo për të keq. Transformimin për të keq, fatkeqësisht e kemi parë jo pak herë në histori, madje jo vetëm të popullit tonë dhe jo vetëm në kohë moderne. Është për të ardhur keq, se shumë pjesëtarë të djeshëm të Luftës Çlirimtare kanë pësuar një transformim të turpshëm! Por kjo nuk ia jep askujt të drejtën përmes atyre individëve që kanë emër e mbiemër të keq pas luftës, të përbaltet e lavdishmja UÇK. Madje, as emrat e mirë të se djeshmes, edhe kur janë në vijë familjare, nuk mund t’i mbulojnë prapështitë e të gjallëve (prindërve, vëllezërve apo fëmijëve). Kur të njëjtit edhe mund të janë të organizuar në formacione përkatëse politike të kohës.
Sigurisht që nuk do të merresha me këtë çështje, sikur autori i shkrimit të fliste me emër e mbiemër për ish-komandantin që përfiton 100.000 euro nga qiraja që merr nga PTK-ja apo trashëgimtarin politik të pacifistit që përfiton 80.000 euro, nga punësimi i familjarëve. Kombinim goxha fatal, i cili nuk jep shpresë për ndryshim! Që të dytë, i pari dhe i dyti kanë emra e mbiemra dhe nuk janë të vetmit të veshur me shëmtinë e kohës, por, pse implikohet UÇK-ja, e cila e ka kryer misionin e saj - Çlirimin e Kosovës, nëse nuk ke qëndrim armiqësor ndaj saj?! Mbase dikush edhe mund të ketë nostalgji për vitet e tetëdhjeta e të nëntëdhjeta të shekullit të kaluar?!
Personalisht do ta konsideroja ketë vend dhe ketë popull fatlum sikur vetëm ish drejtuesit e UÇK-së dhe krerët e sotëm të partive politike e të institucioneve të shtetit të ishin batakçi, të ligj, të padijshëm e të pandershëm! Ditët e mira do të na vinin shpejtë, sikur segmentet e tjera të shoqërisë të ishin OK!
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1210>
Title:<https://www.koha.net/veshtrime/89778/po-kosova-eshte-djep-i-krimeve-serbe/>
Content:<
Mediet tona, siç ndodhi më 26 prill 2018, si zakonisht, nuk hezitojnë të na servirin çdo dërdëllisje të zyrtarëve të lartë serbë të thënë për Kosovën e shqiptarët. Të atyre zyrtarëve të sotshëm, që dje ishin zyrtarë të zellshëm të politikave të krimit e të gjenocidit serb pikërisht në Kosovë! Në fakt, të gjitha politikat serbe ndaj shqiptarëve, që nga Garashanini (1844) e deri më sot kanë qenë e kanë mbetur: Politika të krimit e të gjenocidit serb ndaj shqiptarëve, duke kulmuar me pranverën e vitit 1999!
Se çfarë ka ndodhur nga pranvera e vitit 1981 deri te pranvera e 1999-tës nuk ka ndonjë politikan, diplomat, intelektual apo gazetar e publicist në botën demokratike që nuk e di sesi janë zhvilluar ngjarjet në Kosovë nën diktatin e udhëheqjes serbe.
Për t’i kujtuar e rikujtuar këto ngjarje të dhimbshme e tragjike të kombit tim me shtynë deklarimet e kryetarit të Serbisë,Vuçiqit, dhe kryediplomatit serb, Daçiqit. Vuçiqi në intervistën dhënë Guardian-it paska thënë: “Ne jemi të gatshëm të diskutojmë çdo çështje të vetme, jemi gati të marrim parasysh çdo propozim të vetëm që do të nënkuptonte një zgjidhje kompromisi.” Te gjithë në BE, në SHBA, madje edhe Rusia (si anëtare e GK) dhe Serbia e dinë mirë se politika zyrtare e Kosovës kompromisin e madh e kanë bërë në bisedimet e Vjenës dhe të specifikuara në Dokumentin gjithëpërfshirës për zgjidhjen e statusit përfundimtar të Kosovës, në dokumentin zyrtar të miratuar nga vendet e përmendura. Ndërsa tjetri, Daçiqi paska thënë: “Askush nuk mund të na frikësojë duke na bërë shantazh. Ne do të vazhdojmë që t’ju tregojmë të gjithëve që në rastin e Kosovës kemi të bëjmë me shkëputje dhe separatizëm, të cilat janë kundër ligjeve ndërkombëtare. Serbia nuk do ta njohë këtë shtet falso.” Gjithashtu të gjithë e dimë se me kërkesën e Serbisë, Gjykata Ndërkombëtare e Drejtësisë, e cila e ka të drejtën e interpretimit të së Drejtës Ndërkombëtare, ka konstatuar se Shpallja e Pavarësisë së Kosovës nuk bie ndesh me ligjin ndërkombëtar.
Nuk ka asnjë dyshim se këta zyrtarë të lartë serbë, në deklarimet formale janë shumë të rezervuar me të gjithë ideologët e politikës së mitit serb që Kosovën e quajnë: “Djep serb”. Por kjo që e thonë ata nuk është e saktë. E sakta është se: “Kosova është djep i krimeve dhe i gjenocidit serb”.Të dhënat që e konfirmojnë këtë që e nënvizova janë të vitit 1913 dhe të thëna nga autorë të huaj, si hebreut Leo Freundlich dhe gjermanit Hans Peter Rrullman si dhe letrave të ushtarëve serbë të botuara në gazetën serbe “Radniçka Novine” të vitit 1913.Hebreu Leo Freundlich shkrimin e tij të titulluar “Golgota shqiptare”, në fillim në pasusin e dytë nënvizon: “Historia e këtij populli është një vargan i pandërprerë betejash shumë të përgjakshme kundër armiqsh nga më mizorët”. Kur Konferenca e Ambasadorëve në Londër e njohu Shqipërinë londineze, ushtria serbe, që gjendej në Shqipëri, do të deklaronte: “Përderisa nuk po na e lënë Shqipërinë, ne duhet t’i shfarosim shqiptarët, kjo është zgjedhja e tjetër nuk ka”.Pra, sipas politikës serbe, politikë e përsëritur vetëm brenda shekullit XX, jo më pak se tri herë, “Shqiptarët duhet shfarosur”! Politika serbe, si ajo e mbretit (1913), si ajo e Jugosllavisë së Versajës dhe ajo e AVNOJ-it, e deri te Serbia e Millosheviqit (1989-1999), janë mbështetur në gjuhën e çizmes së ushtarit e xhandarit serb, për të cilën gjuhë autori Freundlich shkruan: “Gjuha e çizmes me gozhdë, e çizmes brutale e çnjerëzore të ushtarit të shfaqur në mënyrën më të llahtarshme. Fshatra të panumërta janë rrafshuar për tokë, dhe, po kështu, një sasi e panumërt njerëzish janë therur si bagëtia në kasaphanë, vetëm shtazërisht”. Dhe autori vazhdon:“Një popull i tërë rrjedhë gjak atje ku e kanë kryqëzuar – por Evropa nuk pëshpërit çoftë edhe një fjalë”. Nuk ka asnjë dyshim që gjendja ishte e rëndë, në çdo fshat e qytet të Kosovës, të Maqedonisë e të Shqipërisë së kohës, kudo ku sundonte çizmja e ushtarit serb.
Kjo gjendje e kishte shtyrë edhe Pierre Loti-n të thoshte: “Një popull trim, një popull të shquar, po e torturojnë të mbërthyer në kryq përpara syve të gjithë botës. Por Evropa, Evropa Kristiane, Evropa e civilizuar, nuk po flet qoftë edhe një fjalë për këtë. Me dhjetëra-mijëra numërohen njerëzit e pambrojtur të cilëve u ka kaluar qafa nëpër tehun e thikës e të bajonetës, gratë e përdhunuara, pleqtë dhe fëmijët e mbytur, me qindra fshatra të djegur e të rrafshuar për tokë; priftërinj të lënë pa frymë. Por Evropa vazhdon të heshtë.”
Nëse e shohim atë që e thotë Bues për Ballkanin, për pasuritë e popujt e tij, më se miri e shohim se nëpër çfarë Golgote ka kaluar populli shqiptar që nga dekada e parë e shekullit XX. Sipas Hans Peter Rrullman, i cili citon Buen për numrin e popujve të Ballkanit, thotë: “Serbia ka pasur më pak se nëntëqind mijë banorë, kurse Shqipëria ka pasur një milion e gjashtëqind mijë. Sipas rreptësisë se tij shkencore, në mesin e shekullit të kaluar (XIX) ka pasur më shumë shqiptarë sesa grekë dhe dy herë më shumë shqiptarë sesa serbë. Pas holokaustit të kriminuar mbi popullin shqiptar, në fillim të këtij shekulli, vargani i krimeve serbe vazhdon, me qëllim që të përfundojë krejtësisht gjenocidi mbi shqiptarët.” Dhe më pas autori me të drejtë konstaton: “Politika e denigrimit të të drejtave të nacionalitetit shqiptar është realizuar përmes mbytjes fizike të sa më tepër shqiptarëve që të ishte e mundur.”
Këtë që e thamë më lart më së miri e ilustron letra e ushtarit serb nga Luma dhe i cili shkruan: “Mund të them se Luma nuk ekziston më. Gjithçka është shndërruar në kufoma, hi e pluhur. Kishte fshatra me nga 100, 150 e 200 shtëpi në të cilat nuk ngeli absolutisht askush gjallë, askush gjallë....I mblidhnin tubë, 40 deri 50 njerëz, dhe, ashtu si ishin, grumbull, i thernin të gjithë me thika. Plaçkitje ordinere u bë kudo. Oficerët plaçkitën kope të tëra bagëtish dhe i shitën përmes ushtarëve në Prizren.”
Ja edhe një përshkrim rrëqethës me autor Leon Trockin, parë me sytë e tij, botuar në “Kievskaja Misl”, në dhjetor 1912:
“Trishtimi im filloi porsa e kaluam kufirin. Në orën 5 pasdite iu afruam Kumanovës. Dielli po perëndonte dhe errësira tashmë kishte fituar terren. Sa më shumë errësohej, aq më tepër shiheshin flakët e zjarrit që shkonin përpjetë. Po digjej gjithçka përreth nesh. Të gjitha fshatrat shqiptare, të afërta dhe të largëta, ishin kthyer në shtëllunga zjarri, deri te hekurudha. Ishte ky shembulli i veçantë i një lufte të tmerrshme shkatërruese që pashë në zonat e luftimeve. Në një çast, pasuria e atyre njerëzve, e trashëguar nga gjyshërit e stërgjyshërit dhe e fituar me mund, po kthehej në flakë. Kjo monotoni zjarri na përcolli gjatë gjithë rrugës deri në Shkup.” Shkrimi i plotë i Leo Trockit të lë pa mend!!!
Pikërisht këto politika të krimit e të gjenocidit serb, janë përsëritur edhe para e pas Luftës së Dytë Botërore dhe kulmi i saj është arritur në Luftën e fundit 1998-1999. Pa dyshim që më e dhimbshmja është se këto politika të gjenocidit me gjakftohtësi hardhuce kanë mbetur të pandëshkueshme.
Si rezultat i kësaj, politika e sotme serbe jo vetëm që nuk është penduar, por vazhdon me kërcënime të reja ndaj Kosovës si djep te gjenocidit serb!
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1211>
Title:<https://www.koha.net/veshtrime/88102/frika-nga-ambienti-i-mbytur-me-idealizem/>
Content:<
Këto ditë lexova këtë “margaritar” të një “intelektuali” të ri, i cili "konstatonte": "Mes një ambienti të mbytur nga idealizmi – e i cili nuk donte as të shihte e lëre më të mirëkuptonte ambicien individuale...” Shkëputa vetëm këtë pjesë të nënvizuar nga një shkrim i gjatë ku bëhej fjalë për një kohë ndër më të lavdishmet të 100 viteve të fundit, e me të drejtë sulmohet ambienti i sotëm politik. Me këtë pjesë as që do të merrem, madje nuk do të merrem me asnjë pjesë tjetër të shkrimit, por vetëm me këtë ide të çoroditur të një gjysmë intelektuali të prodhuar në periudhën e krizës sonë arsimore. Pa dyshim që ambienti politik i viteve të fundit ka përgjegjësi të madhe edhe për këtë nivel të dijeve intelektuale, për çka me vjen shumë keq. Por, edhe kjo është një çështje tjetër dhe e cila kërkon një angazhim serioz të shoqërisë sonë.
Sikur autori të ishte prodhim i periudhës së LKJ-së, të kishte qenë prodhim i strukturave të ndjekjes apo të mekanizmave dhunues të para viteve 1998/99, nuk do të shkruaja as edhe një fjalë, por është i moshës që, siç thotë populli, i “qesin buzët tamël” dhe i edukuar në vitet e lirisë e të pavarësisë sonë. Madje është krejt normale të merret me emrat e përveçëm të secilit njeri të angazhuar politikisht, por të merret me “ambientin e mbytur me idealizëm”, me ambientin që nëse asgjë tjetër nuk ka bërë, e kanë nxitur një luftë çlirimtare, e cila luftë është mbështetur nga bota demokratike dhe si rezultat i saj ka ndodhur një mrekulli që do ta dëshironin shumë popuj të Evropës, se për pjesët tjera të botës as nuk ia vlen të flasim. Përndryshe secili duhet të ndjehet mirë për idealet çlirimtare, që për ndonjërin edhe mund të jenë “ambiente të mbytura nga idealizmi”.
Cila është mrekullia?
Së pari, për popullin tonë që për gati një shekull ka jetuar nën robërinë serbe, çlirimi, pavarësia, sovraniteti i shtetit dhe demokracia janë më shumë se mrekulli. Mrekulli tjetër, jo vetëm për shqiptarët e Kosovës, a nuk janë edhe rreth 11.000 km2, të gjeografisë kombëtare të cilat i janë kthyer kombit, kuptohet pas shumë sakrificave të më shumë se tre brezave të shqiptarëve të Kosovës? Për gjeneratat e reja, nëse asgjë tjetër nuk ka ndodhur, ka ndodhur mundësia e krijuar nga “ambienti i mbytur me idealizëm”(!), është krijuar mundësia që me rrugë demokratike të mundësohet ndërrimi i pushteteve nga “intelektualët” që kanë lexuar duke belbëzuar ndonjë libër, nëse shquhen për ndonjë lexim të ndonjë libri të mirë. Por, kalemxhiu shkon edhe më tej se kaq dhe deklaron: “e i cili nuk donte as të shihte e lëre më të mirëkuptonte ambicien individuale”. Këtu njeriu normal edhe mund të pyet: për çfarë lirie individuale e ka fjalën ky farë "intelektuali"? Në cilën luftë çlirimtare apo lufte në përgjithësi mirëkuptohen liritë e ambiciet individuale kur kërcënohet substanca kombëtare, ashtu siç i ishte kërcënuar kombit tonë nga politika e gjenocidit të Beogradit, e cila politikë antishqiptare po vazhdon edhe sot? Nuk thuhet kotë: “kur vringëllojnë armët, heshtin muzat”. Natyrshëm kur heshtin armët, muzat duhet të jenë në rolin e tyre veprues.
Frika nga idealizmi e jo nga autoritarizmi?!
Nisur nga kjo logjikë tipike sllave, të gjithë brezat e idealizmës shqiptare të pas vitit 1912, na paskan qenë të “mbytur në ambiente idealiste” dhe nuk paskan respektuar “ambiciet individuale”, pse shqiptarëve ua paskan lënë amanet dhe trashëgim luftën për liri, për çlirim e bashkim kombëtar. Sipas kësaj logjike inatçore (jo e shëndetshme për moshën e re), sot duhet t’i qesim në bankën e të akuzuarve të gjithë ata shqiptarë që pas Luftës së Dytë Botërore u vranë e u zhdukën në forma të ndryshme mbi 80.000 shqiptarë, t’i dënojmë edhe një herë të gjithë ata idealistë që mbajtën mbi 600 shekuj burg në kazamatet serbe e jugosllave dhe rreth një milion qytetarëve që në forma të ndryshme u detyruan të ikin nga trojet stërgjyshore. Pra të gjithë këta t’i shpallim tradhtarë e tradhtarët t’i shpallim heronj.Se për dëme të tjera materiale që i janë shkaktuar vendit e kombit as të mos flasim. Madje kjo edhe nuk do të ishte hera e parë që ndodh nga një sortë e shqiptarëve! Prandaj jemi kaq mirë sa bota të na marrë lakmi me brezin që frikësohet nga “ambientet idealiste”! Nga ambienti që i krijoi njerëzit me integritet e dinjitet dhe siç po duket edhe integriteti dhe dinjiteti shfaqen në kohë të vështira, kur rreziku për jetën është i madh. Apo, këto virtyte zvetënohen në kohë shthurjeje e anarkie.
Çka është tepër, tepër është! Kësaj i thonë të ardhtë nga nuk e pret! Se nga politika gjenocide e Beogradit kemi pritur e përjetuar jo pak, sikundër që edhe mund të pritet gjithçka... por këto havadyzet dhe "margaritarët"e "intelektualucëve"si ky që hasa këto ditë nuk i tret mendja! Është interesant, “ambientet mbytëse të idealistëve” (ish të burgosurit politik), ishin pengesë dhe shumë të padëshirueshëm për të gjitha partitë politike të para e të pas luftës çlirimtare, bile është po ky “ambient mbytës i idealistëve” që një parti politike në Kosovë e çoi drejtë ndarjes. Një gjë e kam vërejtur shumë herë në politikë, njerëzit kanë frikë nga autoritetet idealiste dhe jo nga njerëzit autoritarë me prirje despotike?!
Frika intelektualëve të rinj nuk duhet të vije nga “ambientet e mbytura me idealizëm”, se këto ambiente janë ambiente në të cilat njerëzit janë edukuar për vetëflijim, por, frika reale duhet t’ju vije nga ambientet e mbytura të paditurisë, te mungesës se idealeve, të mafiozitetit e të paligjësive të shumta, të ambienteve nostalgjike te jugos etj.. Këto, ambientet e fundit po e mbysin perspektiven e njerëzve tanë.


Komentet

Shto koment





Posto
</form>


>
Index:<1212>
Title:<https://www.koha.net/veshtrime/84862/sulmeve-te-jashtme-tiu-pergjigjemi-me-mobilizim-te-brendshem/>
Content:<
Padijenia dhe grykësia janë kryeproblemet tona
Duhet të jemi të vetëdijshëm, Kosova e pavarur sovrane e demokratike i ka armiqtë e saj, qoftë të drejtpërdrejtë, qoftë të tërthortë, për faktin se shtetin e kemi bërë në shekullin XXI. Prandaj, ne, shqiptarët (apo politika jonë) nuk duhet të merremi me ta, pasi nuk na janë të panjohur. Problemet tona më shumë janë të brendshme dhe nëse ka deklarime të jashtme të pafavorshme deri në armiqësi, burimi i atyre deklaratave janë brenda vendit. Është padija e më shumë mosgatishmëria jonë për të organizuar, ndërtuar dhe përparuar shtetin si duhet dhe me njerëz të duhur. Është mosgatishmëria jonë politike për të respektuar rendin dhe ligjin. Është lakmia e njerëzve tanë të luftës e të “paqes” për të përdorur pushtetin për interesa individuale e grupore. Është grykësia e njerëzve tanë të luftës e të“paqes” për të grabitur pasurinë kombëtare e publike. Është nepotizmi ynë për t’i vendosur në pozita të rëndësishme të shtetit njerëzit tanë të padijshëm e të dëgjueshëm. Është gatishmëria e të parit të shtetit për t’i kapur të gjitha segmentet vitale të shtetit dhe për t’i bërë ato jofunksionale. Është gatishmëria e njerëzve të vendosur pa ndonjë meritë në institucionet e sigurisë dhe pastaj gatishmëria e tyre për t’ju shitur dreqit e të birit, siç thuhet rëndom. Është gatishmëria e njerëzve të politikës, ose të afërmeve të tyre, për t’u lidhur për interesa tregtie me kriminelët e Veriut dhe kriminelët e tjerë jashtë vendit, të cilët po të mundnin do ta zhbënin shtetin tonë. Është mosgatishmëria jonë për të ndërtuar shtetin e së drejtës. Ishte mosgatishmëria e kryeqeveritarëve të deritashëm për të mos krijuar hapësirë ligjore investitorëve të jashtëm e besa as atyre të brendshëm. Është mosgatishmëria e deritashme e politikës për të ndërtuar një arsim të planifikuar për zhvillimin e vendit. Është mosgatishmëria e njerëzve të instaluar në shëndetësinë publike për të ndërtuar sistemin e duhur të shëndetit publik e për të mos i derdhur milionat jashtë shtetit. Është mosgatishmëria e njerëzve që kanë qeverisur me vendin deri më tani për të ndërtuar një shoqëri të së drejtës sociale, përkundrazi, janë mbjellësit e mjerimit... Që njerëzve të mjerë t’ua blejnë votat!
Është gatishmëria e drejtuesve të institucioneve vitale të vendit për të shkelur ligjet në fuqi dhe Kushtetutën për interesa personale e në dëm të vendit. Prandaj nuk kemi pse të hyjmë në polemika me ata që njerëzit tanë ua mundësojnë ndërhyrjet e tyre në Kosovë, për interesa krejt personale të të parit të shtetit. Që shtatë vjet bisedohet me Serbinë për punët tona të brendshme, pa asnjë kushtëzim të vetëm. Ndërsa Serbia më se një herë ka ushtruar gjenocid mbi popullin tonë! Edhe sot me ata që po bisedohet gju me gju dhe në distancë, shtetin tonë e quajnë: “terrorist e banditesk” dhe kush po e thotë? Po e thotë njeriu që para pak viteve deklaronte: “Për një serb të vrarë ne do t’i vrasim njëqind boshnjakë”, as për shqiptarët e kroatët nuk mendonte ndryshe. E dhimbjet njerëzore të shkaktuara nga politikat e gjenocidit serb, të paret e shtetit i kujtojnë vetëm në fb, por, jo atje ku duhet dhe është dashur.
Politika jonë, duhet ta ndërtojë pa hezituar shtetin e së drejtës, shtetin ku sundon rendi e ligji e jo Maliqi. Shtetin që investon për siguri e zhvillim e jo për krim e korrupsion. Nëse politika shqiptare, aty ku është e ulur në karrigen e pushtetit, punon pa hile për kombin e shtetin, për sigurinë kombëtare e progresin shoqëror, s’ka pse i dëgjon dërdëllitjet nga Beogradi dhe miqtë e tyre. Beogradi për gati 100 vjet nuk ka dashur të dëgjoi e të bisedoi, çka mund të presim tani nga krijesat e politikës që ka ushtruar gjenocid mbi popullin tonë? Të gjitha vitet e bisedimeve të Brukselit po e konfirmojnë kotësinë e dialogut Kosovë – Serbi. Kërcënimeve te Serbisë, se “ketë muaj do ta bëjnë zajednicën”, duhet t’ju përgjigjemi meritueshëm. Ata le të krijojnë zajednica në Serbi. Për Kosovën vendosim ne dhe ne e kemi asociacionin e komunave, ai, statuti i tij, duhet të vlej edhe për komunat me shumicë serbe.
Kur politikanet tanë, përgjegjësit e politikës nacionale t’i kryejnë detyrat e tyre në shërbim të kombit e të shtetit, deklaratat e të tjerëve, ngado që do të vijnë, do të kenë efektin e “borës se parvjetme”!
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1213>
Title:<https://www.koha.net/veshtrime/83292/alarmi-jokulturor-ndershqiptar/>
Content:<
Gjuha shqipe jep mundësi për një komunikim më të kulturuar ndërshqiptar
Para do kohësh isha i shqetësuar për komunikimin jokulturor në rrjetet (jo)sociale në gjuhën shqipe. Pas rrjeteve (jo)sociale, komunikimi jokulturor i pat përfshirë debatet në Kuvendin e Shqipërisë e të Kosovës, me akuza e kundërakuza prej më të tmerrshmeve. Por, kjo gjuhë e komunikimit nuk i kapërcente kufijtë e shteteve dhe mund të thuhet se ishte një paqe e rreme në mes shqiptarëve të të dy shteteve të një kombi.
Heshtjen e rreme e theu, për çudi, një taksë rrugore e përqendruar në një emër! Nuk jam duke potencuar, as i hedhur benzinë zjarrit pse ka reagime, meqenëse nuk mund të ofrojë arsyeshmëri qoftë për apo qoftë kundër. Nuk dua të flas as pse ka reagime të kundërta, por, pse gjuha e komunikimit është po ajo e rrjeteve (jo)sociale. A nuk paska gjuha shqipe fjalë për t’i shfaqur kundërshtitë me edukatë e kulturë?! Ç’është kjo egërsi në komunikimin tonë?!
Është tejet interesante se këtë jokulturë komunikimi në të shumtën e herëve e kemi vetëm ndaj njëri-tjetrit. Me të tjerët sikur jemi më të kujdesshëm, sa edhe ndonjëherë në komunikimin me ta kemi shenja jokurrizore! Kështu, kam zënë t’i harroj komunikimet në rrjetet (jo)sociale. Pasi po na del e saktë fjala popullore: “Për kë folën keq? Për atë që nuk ishte aty!” Në komunikimet prapashpine ka shenja të dukshme te një vullgarizmi të egër.
Madje është më shumë se interesante, se kemi jo pak njerëz, që në komunikimin e tyre qoftë me të kaluarën, qoftë me të sotmen e Shqipërisë, kurdo kanë pasur gjuhë të ashpër komunikimi, të një jokulture të pa fre. Ndërsa, është tepër vështirë, që këtë gjuhë (nga të njëjtit) ta kemi dëgjuar ndonjëherë në raporte me Serbinë e djeshme apo të sotme!
Mbase, kjo ndodh se nga politika serbe jemi trajtuar me “dinjitet”, apo jo?!
Nejse! Siç po duket, gjithherë paskemi qenë trimoshë me njëri-tjetrin!
Mbase këto probleme nuk mund të lidhen vetëm me jokulturën në komunikim!
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1214>
Title:<https://www.koha.net/veshtrime/80698/serbia-duhet-te-akuzohet-per-gjenocid/>
Content:<
Kur po flasim për raportet shqiptare e serbe, e sidomos për politikat serbe ndaj Kosovës që nga Garashanini e krejt deri në ditët e sotme, jo pak herë po bëjmë gabime kardinale. Bëjmë gabime kur gjenocidin serb që filloj të ushtrohet në luftën e fundit në Likoshan e Qirez e pastaj në Prekaz në Lagjen e Jasharëve dhe gjithë politikën serbe të Luftës Çlirimtare po i quajmë: masakër/a apo krim/e. Ato sulme ishin pjesë e një Plani të organizuar mirë. Plan për zhdukje të pjesërishme ose të tërësishme të shqiptarëve, i cili plan nuk mund të quhet ndryshe, veçse gjenocid. Ky është standardi shpjegues i fjalës gjenocid.
Pra, nuk duhet që politikat serbe te gjenocidit t’i reduktojmë në shpërngulje, dëbime, masakra e krime. Në fakt asnjëri nga termet e përmendura, sa do të renda që duken në të dëgjuar, nuk e plotësojnë atë që ishte qëllim i politikës serbe. Politika serbe, jo vetëm ajo e kohës se Millosheviqit kishte për qëllim, zhdukjen e pjesërishme ose të tërësishme të popullit shqiptar në trojet e pushtuara nga Serbia e Jugosllavia. Dhe kjo politikë e theksoj forcërisht mund të mbulohet vetëm me një term, me termin e gjenocidit. Në shërbim të kësaj politike ishte edhe sintagma e njohur serbe: “Kosova djep dhe zemër serbe”!
Prandaj, pasi Republika e Kosovës ende nuk është në gjendje të bëjë padinë ndaj Serbisë për gjenocidin e saj dhe dëmet e luftës që Serbia i ka bërë në Kosovë, duhet ta gjejmë rrugën për ta paditur në Gjykatën Ndërkombëtare të Drejtësisë. Kjo është e domosdoshme, për ndryshe politika agresive serbe ndaj Kosovës nuk do të ndalet. Serbia duhet të dënohet për gjenocid dhe pastaj të detyrohet që t’i paguaj të gjitha reparacionet e luftës.
Sikur institucionet e Kosovës (Qeveria e Presidenti), pas pavarësisë, të mendonin më shumë për të gjetur mënyrën për padinë për gjenocidin e ushtruar nga Serbia ose të angazhoheshin për ketë çështje sa janë angazhuar për Kompani Lobuese për çështje krejt personale me parat e buxhetit të Kosovës, pozicioni i saj do të ishte shumë, shumë më i mirë sesa është. Kushdo që kërkon votat e qytetarëve të Kosovës, duhet të përgatitet për t’ju shërbyer atyre me përgjegjësi e përkushtim.
Prandaj, është koha e fundit, që krerët e institucioneve të përqendrohen për çështjet që kanë të bëjnë kryekreje për interesin e publikut dhe interesin e shtetit.
Serbia për gjenocidin e ushtruar në Kosovë duhet të nxirret para përgjegjësisë që e ka në raport me shqiptarët e Kosovës. Serbia nuk duhet të lejohet që të kërkoj hise në Kosovë, përkundrazi, ajo duhet t’ia kthej borxhet e shumta që ia ka Kosovës dhe qytetarëve të saj.
Drejtësia Ndërkombëtare duhet të sfidohet me të drejtë! I përket Drejtësisë Ndërkombëtare që AJO ta marr vendimin meritor mbi bazën e standardeve të proklamuara!
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1215>
Title:<https://www.koha.net/veshtrime/77967/brukseli-e-prishtina-ta-dine-asociacioni-qe-e-kerkon-serbia-seshte-asociacion/>
Content:<
Politika e Serbisë përmes Daciqit, jo për herë të parë po e kërkon një Asociacion, Bashkësi të komunave serbe në Kosovë, që në fakt është një nivel i pushtetit për serbët e Kosovës, i cili nivel nuk parashihet as në Dokumentin Gjithëpërfshirës të Vjenës e as në Kushtetutën e Kosovës. Serbia, përmes Daçiqit po këmbëngul se: “Unë e nënshkrova marrëveshjen e Brukselit. Kurrë nuk do të nënshkruanim nëse gjëja kryesore në të nuk do të ishte Asociacioni”.
Qeveria e Kosovës dhe Brukseli zyrtar, konsideroj se është koha që Daçiqit e daçiqëve të tjerë, duhet t’ua bëjnë të ditur se: Si në Dokumentin e Ahtisarit, ashtu edhe në Kushtetutën e Kosovës dhe në jetën institucionale ekziston një Statut i Asociacionit të Komunave të Kosovës dhe se serbët nuk kanë nevojë që të kenë asociacion tjetër. Pra, serbët, pa bisedimet e Brukselit, mund ta marrin Statusin ekzistues të komunave dhe ta formojnë asociacionin që u takon, pra ashtu sic është edhe për komunat e tjera të Kosovës. Ndërsa, vet kërkesa për t’u biseduar Asociacioni në Bisedimet e Brukselit do të thotë se fjala nuk është për Asociacion, por për diçka më shumë. Dhe ajo diçka më shumë nuk mund të behët pa ndryshimet kushtetuese. Dhe procedurat sesi ndryshohet kushtetuta janë të njohura. Madje edhe Gjykata Kushtetuese e Kosovës e ka thënë fjalën e sajë.
Pra për të gjithë, në Kosovë e në Bruksel duhet ta dinë se nuk është fjala për Asociacion të komunave me shumicë serbe, por për një Republika Serpska në Kosovë, të ngjashme me atë të B e H.
Kushdo që ta injoron ketë, merr përgjegjësi të madhe mbi vete! Pasi këtu nuk po kërkohen të drejtat që u takojnë qytetarëve serbë të Kosovës me dokumentet e përmendura, por po kërkohet minim i rrezikshëm në Republikën e Kosovës. Minim që rrezikon funksionimin e shtetit dhe të ardhmen e tij dhe të gjithë qytetarëve pa dallim!
Prandaj, kujdes se çka po bisedoni dhe me kë po bisedoni.
© KOHA. Të gjitha të drejtat janë të rezervuara.

Komentet


Vakti27/02/2018 16:23
Kur imi te Asociacioni, shqiptarët s`duhet t´i lanë të tjerët ta zbulojnë Amerikët!
Kosova ka një Asociacionë të Komunave.
Prandaj kompromisi i Kosovës do të jetë i njejti asociacionë vetëm i përkthyer. Pasi që Europa ka gabue edhe me gjith shqiptarët e ka pranu një Asociacionë njëetnik.
S`ka tjeter të fillozofohet. Përndryshe Asociacioni i Komunave me Shumicë serbe në Kosovë do të jetë edhe një "republikë Srpska" në Ballkanë. Europa edhe shqiptarët nuk guxojnë me e lejue.



Shto koment





Posto
</form>


>
Index:<1216>
Title:<https://www.koha.net/veshtrime/76802/nga-administrimi-nderkombetar-te-pavaresia-e-kosoves/>
Content:<
“Nuk do të ketë ndryshime të territorit të tanishëm të Kosovës” (Parimet udhëheqëse te Grupit të Kontaktit)
Administrimi Ndërkombëtar në Kosovë (UNMIK-u) do të interesohet për ndërprerjen e status quos vetëm pas ngjarjeve të dhimbshme të 16, 17 e 18 marsit 2004, të cilat e hapën rrugën për të vlerësuar seriozisht gjendjen politike e të sigurisë në Kosovë. Për të vlerësuar e raportuar për këtë gjë u caktua Kai Eide, i cili edhe pse prezantoi një raport mjaft negativ për gjendjen në Kosovë, propozoi që t’i hapej rrugë zgjidhjes së statusit politik të Kosovës dhe kjo ishte e vetmja anë e mirë e atij raporti.
Ky raport e shtyri Sekretarin e Përgjithshëm të OKB-së që të caktonte një emisar për t’i udhëhequr bisedimet serbo-shqiptare në Vjenë. Para se të fillonin bisedimet, Grupi i Kontaktit, në të cilin merrte pjesë edhe Rusia, i caktuan parimet bazë mbi të cilat do të zhvilloheshin bisedimet. Deklarata i kishte tri parime kryesore: 1. Nuk ka kthim para marsit të vitit 1999; 2. Nuk do të ketë ndryshim të kufijve, dhe 3. Kosova nuk mund të bashkohej me asnjë shtet, që do të thotë, nuk mund t’i bashkohet as Serbisë e as Shqipërisë. Ndërsa teksti integral i këtij parafrazimi është në pikën e gjashtë të Deklaratës së Grupit të Kontaktit, ku thuhet: 6. “Zgjidhja e statusit të Kosovës duhet të konsolidojë sigurinë dhe stabilitetin rajonal. Në këtë mënyrë, kjo do të sigurojë që Kosova të mos kthehet në gjendjen e para marsit të vitit 1999. Çdo zgjidhje që është e njëanshme apo është rezultat i përdorimit të forcës nuk do të jetë e pranueshme. Nuk do të ketë ndryshime të territorit të tanishëm të Kosovës, që do të thotë nuk do të ketë ndarje të Kosovës dhe bashkim të Kosovës me ndonjë shtet tjetër apo me ndonjë pjesë të ndonjë shteti tjetër.
Integriteti territorial dhe stabiliteti i brendshëm i fqinjëve rajonalë do të respektohet plotësisht”. (Parimet udhëheqëse te Grupit të Kontaktit për zgjidhjen e statusit të Kosovës, 7 tetor 2005 (http//www.unosek.org/docref/2005-10-07_-_Contakt_Group_ _Ten_Guiding_principles _for_Ahtissari_-_albanian.pdf).
Kjo deklaratë u ka hapur rrugë Bisedimeve gati dyvjeçare të Vjenës, mes Beogradit e Prishtinës, nën udhëheqjen e emisarit special të Sekretarit të Përgjithshëm të OKB-së, Marti Ahtisarit. Dokumenti përfundimtar ishte dokument i kompromisit, pra nuk ishte vullnet i imponuar i asnjë pale, e më së paku i palës shqiptare (të Kosovës). I gjithë Dokumenti i Presidentit Ahtisari është ndërtuar në frymën e deklaratës që kemi në shqyrtim. Pjesë e dokumentit ishte edhe Rusia, si anëtare e GK-së dhe pjesëmarrëse aktive në të gjitha fazat e bisedimeve të Vjenës. Edhe në bisedimet e Vjenës si në ato të Rambujesë pala ruse e serbe i shtynë kërkesat e tyre në dokumentet përfundimtare dhe në fund nuk i pranuan rezultatet e bisedimeve. A do të përsëritet e njëjta gjë në bisedimet e Brukselit do ta tregojë e ardhmja ketë.
Kornizat që i vendosi Grupi i Kontaktit për Emisarin e Sekretarit të Përgjithshëm, Presidentin Finlandez Marti Ahtisari, ishin parapërgatitje si për propozimin që dha për Këshillin e Sigurimit për mbikëqyrjen e pavarësisë, ashtu edhe për pakon gjithëpërfshirëse të tij për zgjidhjen e statusit të Kosovës. Raporti (letrën) që Presidenti Ahtisari ia dërgoi Presidentit të Këshillit të Sigurimit dhe Sekretarit të Përgjithshëm, më 26 mars 2007, përbënte një letër-propozim për statusin e ardhshëm të Kosovës dhe “Propozimin gjithëpërfshirës për zgjidhjen e statusit të Kosovës”.
Pas gati dy vjet negociatash të drejtpërdrejta, bisedimesh dypalëshe dhe konsultimesh të ekspertëve dhe pasi u pa që palët nuk mund të merren vesh për statusin e ardhshëm të Kosovës, pasi palët këmbëngulnin në qëndrimet e tyre: pala serbe për një autonomi dhe pala kosovare asgjë më pak se pavarësi. Pra, ishte e qartë se palët nuk do të arrinin ndonjë marrëveshje as për çështje thjesht praktike, edhe pse, ç’është e vërteta, ka mundur të arrihet vetëm një progres fare modest. Kësisoj, Marti Ahtisari e shfrytëzon mandatin e tij për të përcaktuar dinamikën si dhe kohëzgjatjen e bisedimeve, pasi ishte konsultuar edhe me Sekretarin e Përgjithshëm, gjithnjë duke e parë nivelin e bashkëpunimit mes palëve dhe situatën në vend, dhe pa mundësinë që palët me bisedime të arrinin te një marrëveshje e dakorduar.
Duke u nisur nga kjo, ai kishte ardhur në përfundimin logjik se asnjë format shtesë i bisedimeve nuk mund t’i nxjerrë ato nga kjo rrugë qorre. Ndaj, Ahtisari ishte i bindur se zgjidhja e kësaj çështjeje duhet të ishte urgjente. Pasi ai ishte i bindur se duhej një zgjidhje urgjente, kishte ardhur në përfundim se tashmë kishte ardhur koha që të zgjidhej statusi i Kosovës. Ai do të thoshte: “Duke marrë me kujdes në konsideratë historinë e kohëve të fundit në Kosovë, realitetin e Kosovës sot dhe duke marrë parasysh negociatat me palët, unë kam ardhur në përfundim se i vetmi opsion i qëndrueshëm për Kosovën është pavarësia e mbikëqyrur për një periudhë fillestare nga bashkësia ndërkombëtare”. ( Mati Ahtisari: Propozimi për Presidentin e KS dhe Sekretarin e Përgjithshëm në OKB-së i 26 marsit 2007, dokumenti S/2007/168.) Pra, pasi Ahtisari ka analizuar raportet serbo-shqiptare, padrejtësitë e shumta që kishte shkaktuar regjimi serb i Beogradit, sidomos ai i Millosheviqit, krizën humanitare me të gjitha pasojat e saja, ndërhyrjen ndërkombëtare dhe administrimin ndërkombëtar në Kosovë, i cili edhe përkundër rezultateve evidente, më nuk mund të ndihmonte në zhvillimin politik që i duhej Kosovës dhe qytetarëve të saj.
Ahtisari konstaton se “ekonomia e dobët e Kosovës, shkurt, është burimi i jostabilitetit social dhe politik dhe rigjenerimi i saj nuk mund të arrihet nën statusin e administrimit ndërkombëtar. Zhvillimi ekonomik i Kosovës kërkon qartësinë dhe stabilitetin që mund të ofrojë vetëm pavarësia”. ( Po aty, pika 5).Ndërsa fjalia e parë e pikës 10 konfirmon se “pavarësia është opsioni i vetëm për një Kosovë stabile dhe ekonomikisht të qëndrueshme...”. ( Po aty, pika 9). Presidenti Ahtisari e mbyll propozimin e tij me konstatimin se me pavarësinë e mbikëqyrur të Kosovës fillimisht nga bashkësia ndërkombëtare (e cila është hequr formalisht më 10 shtator të vitit 2012), po merrte fund shpërbërja e Federatës Jugosllave. Kjo do të krijonte një kapitull të ri për rajonin, të cilit do t’i mundësojë më shumë “paqe, stabilitet dhe prosperitet për të gjithë”. (Po aty, pika 10). Dhe vërtet, pavarësia e Kosovës prodhoi më shumë paqe si për vete, ashtu dhe për rajonin në tërësi. Kështu, bisedimet që i udhëhoqi Marti Ahtisari, në mënyrë të pashmangshme çuan në propozimin e tij për Pavarësinë e mbikëqyrur të Kosovës, e cila u formalizua me shpalljen e saj, më 17 shkurt të vitit 2008, kur në Kuvendin e Kosovës u votua Deklarata e Pavarësisë nga 109 deputetë, përfshirë dhe Kryetarin e Kuvendit, të pasuar edhe nga Presidenti dhe Kryeministri i Kosovës.
Deklarata e Pavarësisë e parashihte “Republikën e Kosovës shtet të pavarur, sovran dhe demokratik”. (Po aty, pika 16). Konfirmimi u formalizua pas shpalljes së rezultatit të votimit nga Kryetari i Kuvendit të Republikës së Kosovës. Mënyra se si është shpallur pavarësia e Kosovës, e bën tepër të dallueshme nga akti i pavarësisë së Shqipërisë, i shpallur nga atdhetarët e trevave të ndryshme shqiptare, të udhëhequr nga Ismail Qemali. më 28 Nëntor 1912. Pa hezituar mund të them se Ismail Qemali i Pavarësisë se Kosovës ka qenë Komandanti Legjendar i UCK-së Adem Jashari. Edhe pse nuk ka munguar instruktimi primitiv për te krijuar një Ismajl Qemal të Kosovës dhe këtij teli i kanë renë e vazhdojnë ti bien disa media në Kosovë e Shqipëri.
Ndryshimet që ndodhën gjatë dhjetëvjetëshit të pranisë ndërkombëtare, të UNMIK-ut, pas shpalljes së pavarësisë së Kosovës më 17 shkurt 2008, shtruan nevojën e rikonfigurimit të pranisë së re ndërkombëtare, të Përfaqësuesit Civil Ndërkombëtar (PCN) dhe të asaj evropiane (EULEX) në Kosovë. Ky rikonfigurim i ri sigurisht që nuk mund të funksiononte mbi bazën e pranisë së vjetër, sikur asgjë nuk ka ndodhur në Kosovë pas deklarimit të pavarësisë.
Derisa UNMIK-u kishte ardhur për të përgatitur Kosovën për statusin e ardhshëm të saj, i cili është arritur tashmë më 17 shkurt 2008, PCN-ja dhe EULEX-i (Misioni Evropian për Politika të Sigurisë dhe të Mbrojtjes) erdhën mbi bazën e Dokumentit Gjithëpërfshirës të Presidentit Ahtisari (anekset IX dhe X), (Dokumenti Gjithëpërfshirës për Zgjidhjen e Statusit Përfundimtar të Kosovës) qëllimi i tyre ishte për të zbatuar Dokumentin Gjithëpërfshirës, përkatësisht për t’i ngritur kapacitetet e Qeverisë së Kosovës në tri fusha të rëndësishme (siguri, drejtësi dhe dogana). Të dy misionet (ai që po shkonte dhe ky që po vinte) patën qëllim të përbashkët për ta bërë të suksesshme, stabile, të sigurt dhe demokratike Kosovën, përkatësisht shtetin e Kosovës, pas deklarimit të pavarësisë.
Sigurisht, praninë ndërkombëtare (UNMIK-un) dhe më pas Përfaqësuesin Civil Ndërkombëtar me Misionin Evropian të Sigurisë, nuk i kanë përcjellë vetëm sukseset, sepse ka pasur edhe shumë veprime të gabuara, ndërsa suksesi është gjithsesi: Republika e Kosovës - shtet i pavarur, sovran dhe demokratik, i njohur ndërkombëtarisht nga mbi 106 vende, por jo ende i anëtarësuar në OKB. Më 3 shtator 2012, Grupi Drejtues Ndërkombëtar mori vendimin për heqjen e mbikëqyrjes së pavarësisë së Kosovës, ndërsa më 10 shtator në Kuvendin e Kosovës u amendamentu Kushtetuta për heqjen e neneve të mbikëqyrjes së pavarësisë dhe gjithashtu u ndryshuan 21 ligje që lidhen me këtë proces, ndërsa EULEX-it iu vazhdua mandati edhe për një periudhë dyvjeçare. Prezenca e tij është edhe sot e gjithë ditën, por me kompetenca të kufizuara e pa ndonjë sukses për t’u shënuar. (Marrë nga libri im, Pavarësi dhe personalitete, Buzuku, Prishtinë 2012)
Nga viti 2012 janë duke u zhvilluar bisedime në Bruksel në mes qeverisë së Kosovës dhe asaj të Serbisë. Bisedime me ndërmjetësimin e zonjës Eshton e tani ato bisedime udhëhiqen nga zonja Mogerini. Këto bisedime filluan si bisedime teknike (më pas u shndërruan në bisedime politike pa ndonjë konsensus nacional), për normalizimin e marrëdhënieve mes Prishtinës dhe Beogradit, të udhëhequra në fillim nga Kryeministri Serb, Daçiq dhe ai i Kosovës z. Thaçi e më pas nga Kryeministri i Kosovës, Mustafa dhe ai i Serbisë, Vuciqi. Bisedimet me rezultate minore po vazhdojnë edhe në përvjetorin e dhjetë të pavarësisë e me gjasë do të vazhdojnë edhe pas këtij përvjetori jubilar. Bisedimet janë duke u vazhduar, por një normalizim substancial i marrëdhënieve Kosovë – Serbi ende ka shumë të panjohura e hijezime. Ndoshta një e arritur mund të konsiderohen zgjedhjet, por edhe ato e kanë sjell Serbinë në Kosovë përmes Listës Serbe.
Se fundi këto bisedimi ka shumë gjasa që nga qeveritë e ty vendeve të vazhdohet nga Kryetarët e dy vendeve, Kosovë – Serbi. Vazhdimi pa vendim të Kuvendit të Kosovës (si organ më i lartë) ose konsensus nacional, do të ishin të pa ligjshme për palën e Kosovës. Madje edhe rezultati do të ishte ky që ishte e është deri më tani. Të ecurit nëpër rrugën e njohur, nuk mund të jep rezultat të ri!
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<1217>
Title:<https://www.koha.net/sport/103013/klubi-greke-pasi-kishte-arritur-marreveshje-per-transferim-te-mesfushorit-shqiptar-anulon-ate-per-shkak-te-shqiponjes/>
Content:<
Vetëm, pak ditë më parë, klubi grek i Superligës, AEL Larissa kishte njoftuar në faqen e tij zyrtare se kishte arritur marrëveshjen për transferimin e mesfushorit shqiptar, Idriz Batha.
Gjithsesi duket se gjithçka është anuluar tashmë dhe ish kapiteni i Partizanit do të duhet të kërkojë për një tjetër skuadër u të vijojë karrierën, transmeton tch.
Besojeni ose jo, por shkaku kryesor i anulimit të marrëveshjes ka qenë një foto në internet e mesfushorit, që shfaqet duke bërë me duar shqiponjën dykrenare të flamurit shqiptar.
Kjo sqarohet edhe në tekstin e mesazhit që drejtori sportiv i klubit grek, i ka dërguar menaxherit të futbollistit, ku e njofton për anulimin e marrëveshjes.
“Arsyeja kryesore e prishjes së kësaj marrëveshjeje është se ne kemi parë një foto të lojtarit në internet, ku bën me duar simbolin e Shqipërisë së Madhe. Kjo është diçka e papranueshme për ne sepse kemi shumë lojtarë serbë në skuadër dhe për më tepër, Shqipëria e Madhe përfshin pjesë nga Rajoni i Maqedonisë në Greqi, gjë që zhgënjen edhe fansat tanë”, thuhet mes të tjerash në mesazhin e drejtorit të AEL Larissas, Vassilis Vanis.

>
Index:<1218>
Title:<https://www.koha.net/boterori-2018/102974/suedia-dhe-zvicra-mbyllin-pjesen-e-pare-me-raste-te-humbura/>
Content:<
Granit Xhaka, Xherdan Shaqiri, Blerim Xhemajli dhe Valon Behrami, së bashku me Zvicrën janë eliminuar nga Kampionati Botëror, pasi humbën kundër Suedisë.
Suedia me një gol të Emil Forsbergut siguruan çerekfinalen për herë të parë pas 24 vjetësh.
Xhaka e Shaqiri e bën lajm Zvicrën në këtë Botëror shkaku i festës me “shqiponjë” në fitoren 2 me 1 ndaj Serbisë, duke ngjallë reagime të mëdha me simbolin shqiptar.
Suedia në çerekfinale e pret fituesin e takimit të sotëm Angli – Kolumbi.

Suedia kalon në epërsi me autogolin e Akanjit
Mbrojtësi Manuel Akanji ka realizuar gol në portën e vet, duke ia dhuruar epërsinë Suedisë në përballjen kundër Zvicrës.
Kur po zhvillohej minuta e 66 Emil Forsberg gjeti hapësirë për të goditur nga zona dhe gjuajtjen e tij e devijoi në portën e Sommerit mbrojtësi zviceran.

Suedia dhe Zvicra mbyllin pjesën e parë me raste të humbura
Pjesa e parë e ndeshjes Suedi – Zvicër është mbyllur pa gola pas shpërdorimeve të rasteve nga të dy përfaqësueset.
Portieri Yann Sommer shpëtoi Zvicrën në minutën e 28 kur priti gjuajtjen e Marcus Bergut ndërsa Albin Ekdal gjuajti pak metra nga korniza e portës pas harkimit të Mikael Lustigut në minutën e 41.
Edhe Zvicra ka mundur shumë lehtë të kalojë në epërsi sikur Blerim Xhemajli të shndërronte në gol një pasim të pranuar nga ana e majtë, por goditja e tij ishte aq e fuqishme sa shkoi disa metra mbi portë.
>
Index:<1219>
Title:<https://www.koha.net/sport/102907/mkrs-mbeshtet-ffk-ne-me-250-mije-euro/>
Content:<
Ministria e Kulturës, Rinisë dhe Sportit do ta mbështesë financiarisht me mbi 250 mijë euro Federatën e Futbollit të Kosovës, me qëllim të realizimit të objektivave dhe synimeve për vitin 2018.
Sipas një memorandum bashkëpunimi të nënshkruar sot, MKRS e mbështet FFK-në për realizimin e politikave programore për avancimin e sportit femëror, për mjekësinë sportive, për avancimin e sportit cilësor, për zhvillimin e aktiviteteve sportive të karakterit ndërkombëtar brenda dhe jashtë vendit, për zhvillimin e aktiviteteve sportive për minoritetet dhe sportin multietnik, për zhvillimin e aktiviteteve sportive për personat me aftësi të kufizuara, si dhe për zhvillimin e kapaciteteve menaxhuese në kuadër të Komitetit Olimpik të Kosovës dhe Federatave të sportit.
Ministri Kujtim Gashi tha se ministria që ai udhëheqë do të vazhdojë me mbështetjen financiare të sportit dhe federatave në vend. Ndërkaq nënkryetari i Federatës së Futbollit të Kosovës, Agim Ademi, u shpreh i kënaqur për nënshkrimin e këtij memorandumi.
>
Index:<1220>
Title:<https://www.koha.net/sport/102884/gsw-i-pergjigjet-jamesit-merr-cousinsin/>
Content:<
Qendra e njohur amerikane, DeMarcus Cousins, raportohet se ka kaluar te Golden State Warriors me kontratë njëvjeçare.
Sipas “ESPN”, Cousins zgjodhi Warriorsin para Boston Celticut duke nënshkruar kontratë 5.3 milionë dollarësh.
Lajmi vjen vetëm 48 orë pasi u raportua se ai mund t’i bashkohet LeBron Jamesit te LA Lakers.
“Kjo është lëvizja ime e shahut”, tha Cousins, i cili për të luajtur me Warriors ka pranuar një ulje të konsiderueshme page, pasi sezonin e kaluar fitonte 18 milionë dollarë me New Orleans Pelicans.
>
Index:<1221>
Title:<https://www.koha.net/boterori-2018/102826/neymari-thumbon-meksiken-pas-perballjes-ne-boteror/>
Content:<
Ylli i Brazilit, Neymar, është tallur me Meksikën pasi e eliminoi në 1/8 e finales së Kupës së Botës.
Sulmuesi i PSG-së u kritikua shumë për simulime në fitoren 2 me 0 ndaj Meksikës, ndërsa pas takimit ka lëshuar komente tallëse për meksikanët.
“Kanë folur shumë, andaj po shkojnë në shtëpi. Dua ta uroj gjithë ekipin. Ka raste kur duhet të vuajmë, këso ndeshje si me Meksikën që është ekip i mrekullueshëm, por ne treguam klas. Sulmuesit duhet të shënojnë gola sepse e dimë që në mbrojtje që jemi të fuqishëm në mbrojtje”, ka thënë Neymar pas takimit.
>
Index:<1222>
Title:<https://www.koha.net/boterori-2018/102814/goli-i-xhakes-ndaj-serbise-nder-tre-me-te-bukurit-ne-boteror/>
Content:<
Goli i mrekullueshëm i mesfushorit shqiptar të Zvicrës, Granit Xhaka, ndaj Serbisë në fazën e grupeve, është ndër tre më të bukurit deri tash të zgjedhur nga “GQ”.
Në listën e “GQ”, përpos “bombës”, te goli i Xhakës përmendet edhe shqiponja me të cilën festoi ai, gjë që shpiu në gjobitjen e tij me 10 mijë franga nga FIFA.
Goli më i bukur deri tash është zgjedhur ai i Benjamin Pavardit të Francës ndaj Argjentinës. I dyti është goli nga gjuajtja e lirë e Cristiano Ronaldos ndaj Spanjës.
Top dhjetëshen e mbyllin Son i Koresë Jugore me golin ndaj Gjermanisë, goli i Musas së Nigerisë ndaj Islandës, ai i Mertensit të Belgjikës ndaj Panamasë, i Nachos së Spanjës ndaj Portugalisë, i Messit ndaj Nigerisë, i Lingardit të Anglisë ndaj Panamasë dhe i Rojos së Argjentinës ndaj Nigerisë.
What a strike!ABSOLUTE STUNNER FROM GRANIT XHAKA! pic.twitter.com/gBAVIDm4WO&mdash; FOX Sports (@FOXSports) June 22, 2018

 
>
Index:<1223>
Title:<https://www.koha.net/boterori-2018/102805/zvicra-nuk-i-pranon-parate-e-shqiptareve-per-shqiponjat/>
Content:<
Zvicra nuk e ka pranuar fondin e mbledhur nga shqiptarët për t’i paguar gjobat e futbollistëve të përfaqësueses zvicerane që bënë shqiponjën pas golave ndaj Serbisë në Botëror.
Rilind Reka, një nga nismëtarët e mbledhjes së parave për të paguar gjobën prej 25 mijë frangash të Granit Xhakës, Xherdan Shaqirit dhe Stephan Lichtsteinerit, ka treguar në Facebook se Federata e Zvicrës i ka rekomanduar që paratë e grumbulluara të dorëzohen për ndonjë kauzë të mirë.
Sigurohen të gjitha paratë për të paguar gjobën e FIFA-s për Xhakën, Shaqirin e Lichtsteinerit
“Federata dëshiron që paratë të mos u dorëzohen lojtarëve, por të dhurohen për një kauzë të mirë (që ju mund ta zgjidhni)”, ka qenë përgjigja e Federatës së Zvicrës për Rekën.
Në fotografitë e postuara, Reka ka zbuluar se po mendon që këto para të grumbulluara të dorëzohen për blerjen e rekuizitave të futbollit për shkollat fillore në zonat rurale të Kosovës. Për këtë ai ka marrë përkrahjen e zviceranëve që i kanë premtuar se do ta ndajnë në Facebook këtë veprim sapo ai të realizohet.

>
Index:<1224>
Title:<https://www.koha.net/boterori-2018/102798/belgjika-siguron-cerekfinalen-me-rikthim-sensacional/>
Content:<
21:54 - Belgjika ka kaluar në çerekfinale të Kampionatit Botëror duke bërë një rikthim sensacional.
Kombëtarja belge arriti të përmbyste gjithçka në 3 me 2 ndaj Japonisë edhe pse ishte duke humbur 2 me 0 deri në minutën e 69-të.
Japonia realizoi dy gola të shpejtë në minutat 48 dhe 52 përmes Haraguchit dhe Inuit, ndërsa Belgjika u kthye me Jan Vertonghenin dhe Marouane Fellainin në minutat 69 dhe 74. Krejt në sekondat e fundit Naser Chadli arriti golin e tretë dhe të fitores për belgët.

Belgjika kthehet fuqishëm ndaj Japonisë
21:32 - Pak minuta pasi Jan Vertonghen ngushtoi epërsinë e Japonisë, Marouane Fellaini ka shënuar për 2 me 2 për të kthyer fuqishëm Belgjikën në lojë.
Vertonghen kthen Belgjikën në lojë
21:29 - Jan Vertonghen ka realizuar një gol të rrallë për të kthyer Belgjikën në lojë ndaj Japonisë.
Mbrojtësi i Tottenhamit shënoi në minutën e 70-të për të ngushtuar epërsinë e japonezëve në 2 me 1.

Japonia me dy gola të shpejtë shtang Belgjikën
Genki Haraguchi dhe Takashai Inui kanë realizuar dy gola të shpejtë për Japoninë ndaj Belgjikës.
Japonia tani po udhëheq 2 me 0 pas 52 minutash lojë.
Golat u realizuan në minutat 48 dhe 52.
 

WOOOW!!! GOAL!!! JAPAN AGAIN!!!!! NO ONE SAW THIS COMING!!! 2-0 BANGER!!!#WorldCup #BEL #JPN #BELJPN pic.twitter.com/DhCMzJjQSz
— Umar 🇧🇷 (@YyoungDesi) July 2, 2018


 
 
>
Index:<1225>
Title:<https://www.koha.net/sport/102793/bayerni-interesohet-per-martialin/>
Content:<
Klubi bavarez kërkon të përforcohet në fazën e sulmit. Gjigantët evropianë shtojnë interesimin për Anthony Martial.
Pas Juventusit dhe Tottenahmit, që kanë kohë që interesohen për futbollistin, i cili ka shprehur dëshirën për t’u larguar gjatë këtij afati kalimtar nga Manchester United, pasi kërkon të aktivizohet më shumë, në garë është futur edhe Bayern Munichu.
Klubi bavarez e konsideron 22-vjeçarin si pasuesin ideal të Frank Ribery e Arjen Robben, të cilët sezonin e ardhshëm me shumë mundësi do të mbyllin aventurën e tyre në kampionatin gjerman.
Martial është transferuar në vitin 2015 nga Monaco tek United, por me ardhjen e Jose Mourinhos ai ka luajtur shumë pak me ekipin e “Djajve të Kuq”.
>
Index:<1226>
Title:<https://www.koha.net/boterori-2018/102776/diversiteti-kulturor-sekret-i-suksesit-te-zvicres/>
Content:<
Zvicra merr forcë nga diversiteti kulturor në ekip dhe mirëpret fjalët nga kundërshtarët që e cilësojnë si skuadër të dobët në Kupën e Botës, ka thënë përzgjedhësi i Zvicrës, Vladimir Petkoviq.
Zvicra luan me Suedinë në 1/8 e finales të martën në një ndeshje ku nëse fiton Zvicra, do të luajë në çerekfinale me Anglinë ose Kolumbinë.
“Kemi arritur t’i sjellim bashkë kulturat e ndryshme, talente të ndryshme, ideologji ndryshe dhe ato po na ndihmojnë të luajmë futboll të mirë”, ka thënë Petkoviq në konferencën për media, për të përshkruar faktin se Zvicra ka shumë lojtarë me prejardhje të huaj në skuadër. “Kemi një skuadër ku kimia është e mirë, gjithçka po shkon mirë dhe kjo është garantuese për sukses”.
Xherdan Shaqiri dhe Granit Xhaka, që janë me prejardhje shqiptare, u gjobitën nga FIFA me 20 mijë franga pasi festuan me shqiponjë në fitoren 2 me 1 ndaj Serbisë.
Petkoviq nuk ka komentuar gjobat, por ka paralajmëruar kundërshtarët se kjo fazë nuk është ambicia kryesore e skuadrës.
“Kur kaloni në turne tregon që kemi luajtur mirë. Zvicra është kualifikuar, eliminoi Italinë dhe kaloi grupet lehtë. Nuk janë kundërshtarë të dobët... Mund të jemi një befasi për ata që na nënçmojnë. Duam të fitojmë nesër, por nuk mendoj se ky është synimi përfundimtar”, ka thënë ai.
Zvicra do të luajë pa Fabian Scharin dhe Stephan Lictsteinerin që ishin suspenduar nga ndeshja e fundit.
>
Index:<1227>
Title:<https://www.koha.net/boterori-2018/102771/xhaka-nuk-bie-pre-e-provokimeve-para-ndeshjes-me-suedine/>
Content:<
Në vigjiljen e përballjes mes Zvicrës dhe Suedisë, provokimet kanë zënë vend në distancë.
Mbrojtësi suedez Lustig tha se dëshironte që Granit Xhaka të largohej nga fusha me karton të kuq, ndërsa nuk vonoi dhe përgjigja e lojtarit me origjinë nga Kosova.
“Nuk është ndeshja ime e parë dhe provokimet janë të zakonshme në duele si këto. Kam mësuar nga gabimet e së kaluarës”, tha Xhaka.
Gazetarët e pyetën Xhakën nëse do të festonte sërish me shqiponjë në rast të një goli, por futbollisti i Arsenalit iu shmang përgjigjes. Federata e Futbollit të Zvicrës nëpërmjet një përfaqësuesi të saj ndërhyri më pas në konferencën e shtypit duke thënë se do të lejoheshin vetëm pyetje në lidhje me ndeshjen.
Xhaka u pyet për penalltinë e humbur në Europian ndaj Polonisë.
“Mund të fle normalisht edhe duke menduar këtë. Do të synojmë të mbyllim ndeshjen brenda 90 minutave por nëse çështja e kualifikimit do të vendoset me 11-metërsha, do jem nga të parët që do të marr përgjegjësinë, gjithmonë nëse ma lejon trajneri”, u shpreh futbollisti.
Granit Xhaka dhe Xherdan Shaqiri u bënë objekt i hetimit të FIFA-s për festën me shqiponjë pas golave ndaj Serbisë në fazën e grupeve.
>
Index:<1228>
Title:<https://www.koha.net/boterori-2018/102767/cavani-rrezikon-te-humbe-pjesen-e-mbetur-te-boterorit/>
Content:<
Uruguai arriti një fitore të madhe kundër Portugalisë fundjavën e shkuar dhe të premten do të luajë, kundër Francës në superformë.
Për t’ia dalë kundër “Tre Kolorëve” duhet perfeksion, por në këtë moment Uruguai është në ankth për yllin e vet Edinson Cavani.
El Matador doli duke çaluar nga sfida ndaj Portugalisë dhe ka shqetësim në kampin uruguaian, sepse problemi muskulor në pulpë mund të jetë serioz, transmeton KP.
Sot do të kryhen testet e plota mjekësore dhe nëse ka këputje muskuli, Botërori quhet i mbyllur për heroin e ndeshjes së fundit. Pa të në fushë, Uruguai humbet gjysmën e forcës sulmuese dhe një lider të vërtetë.
>
Index:<1229>
Title:<https://www.koha.net/sport/102765/zyrtare-arsenali-transferon-papastathopoulosin/>
Content:<
Arsenali ka zyrtarizuar transferimin e qendërmbrojtësit Sokratis Papastathopoulos nga Dortmundi.
30-vjeçari do të bartë fanellën me numrin pesë te skuadra angleze.
Para largimit drejt Arsenalit, greku ka luajtur edhe për Werder Bremenin, Milanin, Genoan e AEK-un e Athinës.
Ky është transferimi i dytë i Arsenalit për mbrojtje, pas Stephan Lichtsteiner. Arsenali ka transferuar edhe portierin Bernd Leno.
>
Index:<1230>
Title:<https://www.koha.net/sport/102764/berisha-prezantohet-ne-japoni/>
Content:<
Sulmuesi i Përfaqësueses së Kosovës, Besart Berisha, është prezantuar te klubi japonez Sanfrecce Hiroshime.
32-vjeçari ka nënshkruar kontratë për një vit e gjysmë, me ç’rast do të fitojë rreth katër milionë euro.
Në prezantimin e tij në Japoni, Berisha ka thënë se me skuadrën e re do të kërkojë vetëm fitore dhe trofe.
“Do të luaj që të fitoj. Kudo që shkoj, shpirti im s’ndryshon. Kam ardhur të fitoj trofe”, ka thënë ai në konferencën e prezantimit.
Berisha ka marrë fanellën me numrin 16.
ようこそ、ベリーシャ選手⚽ #sanfrecce pic.twitter.com/qhuMUQFoBq&mdash; サンフレッチェ広島 公式 (@sanfrecce_SFC) July 2, 2018

 
>
Index:<1231>
Title:<https://www.koha.net/sport/102762/asamoah-e-de-vrij-kalojne-zyrtarisht-tek-interi/>
Content:<
Interi zyrtarisht ka transferuar Kwadwo Asamoah dhe Stefan de Vrijin.
Një njoftim në uebfaqen e Serisë A konfirmon se Asamoah ka kaluar nga Juventusi te Interi më 17 maj, kur edhe ka nënshkruar kontratë.
Interi atë e ka transferuar si lojtar të lirë.
De Vrij, në anën tjetër, ka kaluar te Interi duke u larguar nga Lazio.
>
Index:<1232>
Title:<https://www.koha.net/sport/102758/murray-smerr-pjese-ne-wimbledon/>
Content:<
Tenisti nga Mbretëria e Bashkuar, Andy Murray, nuk do të marrë pjesë në Wimbledon.
Andy Murray do të ndeshej në raundin e parë me zviceranin Stan Wawrinka, por vendosi që të tërhiqej pasi nuk ndihej mirë fizikisht.
“Kam marrë vendimin që të mos jem pjesë e Wimbledon. Kam bërë shumë progres javët e fundit, por ndjej që nuk jam gati për të luajtur ndeshje që zgjasin pesë sete. Do të nis stërvitjen për të qenë i gatshëm në US Open”, shkroi tenisti i famshëm në Facebook.
Murray ka pasur shumë probleme me lëndimet dy vitet e fundit dhe kjo ka bërë që të renditet tashmë në pozicionin e 157 në renditjen ATP, transmeton KP.
Britaniku do të zëvendësohet në Wimbledon nga Jason Jung. Jo-Wilfried Tsonga dhe Tomas Berdych janë dy tenistë të tjerë që nuk do të marrin pjesë në Wimbledon.
>
Index:<1233>
Title:<https://www.koha.net/boterori-2018/102735/brazili-ne-cerekfinale-te-boterorit-eliminon-meksiken/>
Content:<
17:48 - Brazili ka kaluar në çerekfinale të Kupës së Botës duke e eliminuar Meksikën në 1/8 e finales.
Brazilianët realizuan dy gola në pjesën e dytë për 2 me 0.
Neymar e Roberto Firmino shënuan golat për të siguruar kualifikimin në tetë më të mirët e botës.

Neymar kalon Brazilin në epërsi ndaj Meksikës
17:10 - Gjashtë minuta në pjesën e dytë i janë dashur Brazilit për të realizuar golin e epërsisë ndaj Meksikës në 1/8 e finales në Kupën e Botës.
Neymari shënoi pas Willianit për 1 me 0.
 

Neymar scores for Brazil, a tap-in to put Brazil 1-0 up against México! #BRAMEX pic.twitter.com/k1BYkZbFYS
— Futbol Replays (@Futbol_Replays) July 2, 2018


 
 

Brazili e Meksika mbyllin pa gola pjesën e parë
16:47 - Me shumë raste për gol, por pa asnjë të shënuar është mbyllur pjesa e parë e përballjes Brazil – Meksikë në 1/8 e finales në Kupën e Botës.

Brazil – Meksikë, formacionet zyrtare
Stadiumi “Cosmos Arena” në Samara do të presë ndeshjen e 1/8-ve të Kupës së Botës mes Brazilit dhe Meksikës.
Këto dy skuadra kanë një histori të pasur në Kupën e Botës, me përballjen e fundit që ka qenë katër vite më parë në Fortaleza, me ndeshjen që është mbyllur 0-0.
Ky rezultat ka pak mundësi të përsëritet këtë herë, duke parë se në tetë nga nëntë përballjet e fundit mes tyre është realizuar të paktën një gol.
Trajnerët e të dy skuadrave kërkojnë kalimin në çerekfinale kështu në 11shet startuese kanë futur lojtarët më të fortë të tyre, por një mungesë e madhe për Brazilin do të jetë Marcelo i cili nuk do të nis ndeshjen nga fillimi.
Këto janë formacionet zyrtare:
Brazil: Alisson; Fagner, Silva, Miranda, Filipe; Paulinho, Casemiro, Coutinho; Willian, Gabriel Jesus, Neymar.
Meksika: Ochoa, Edson, Ayala, Salcedo, Gallardo, Rafa, Herrera, Guardado, Vela, Lozano, Chicharito.

>
Index:<1234>
Title:<https://www.koha.net/boterori-2018/102733/rekord-autogolash-ne-kete-boteror/>
Content:<
Gjithsejtë 10 autogola janë realizuar deri më tani në këtë Botëror.
Kampionati Botëror që po mbahet në Rusi, vazhdon të jetë sa i bukur ashtu edhe i çuditshëm.
Autogoli i Sergei Ignashevichit, i realizuar në ndeshjen mes Spanjës dhe Rusisë shkruan një rekord të ri, transmeton ksp.
“Golashënuesi” më i mirë i këtij turneu është pa dyshim autogoli. Edhe po të mbledhësh golat e shënuar nga Harry Kane (5) dhe Cristiano Ronaldo (4), sërish nuk barazohet numri i autogolave, që janë gjithsejtë 10.
Autogoli i parë i këtij Botëror rezultoi vendimtar në eliminimin e Marokut, që bëri gjithçka për t’u rikthyer në garë, por pa rezultat. Në fund të ndeshjeve në grupe, nuk i shërbeu as Iranit, që për pak mund të kishte kaluar në raundin tjetër, por nuk arriti ta përmbyste Portugalinë.
Autogoli i realizuar në përballjen me Senegalin (1-2) ka peshuar shumë te Polonia. Sepse eliminoi një skuadër që teknikisht konsiderohej shumë më e fortë se vendi i fundit që mori në grup.
Gabimi i Ignashevichit nuk rezultoi vendimtar, sepse Rusia arriti të kualifikohej pas ekzekutimit të penalltive ndaj Spanjës, gjithsesi ishte autogoli numër 10 në këtë Botëror, që dyfishon rekordin e Botërorit “Brazili 2014” (5 autogola), teksa jemi ende në fazën e 1/8 së finaleve.
>
Index:<1235>
Title:<https://www.koha.net/sport/102715/kosova-ne-grup-me-maqedonine-dhe-rumanine-ne-eurobasket-2021/>
Content:<
Pas përfundimit të garave në kualifikimet evropiane për Kupën e Botës “Kina 2019”, Përfaqësuesja e Kosovës tashmë do t&#39;i vazhdoj garat në raundin e dytë të parakualifikimeve për Eurobasket 2021, njofton Federata e Basketbollit e Kosovës, transmeton Koha.net.
Kosova në këto gara është pjesë e Grupit B në të cilin bëjnë pjesë edhe Maqedonia dhe Rumania.
Ndeshjen e parë, Përfaqësuesja jonë do ta luaj më 13 shtator si nikoqire kundër Maqedonisë, kurse me 29 nëntor është mysafire e Rumanisë, pastaj me 2 dhjetor gjithashtu do të luaj si mysafire, kësaj radhe ndaj Maqedonisë, si dhe me 24 shkurt 2019 e pret Rumaninë në shtëpi.
Fituesi i këtij grupi do të kualifikohet në kualifikime për Eurobasket 2021 që do të fillojnë në nëntor të vitit të ardhshëm, kurse dy kombëtaret e tjera e kanë edhe një shans tjetër për t&#39;u kualifikuar, por nëpërmjet një raundi shtesë që do të luhet në gusht të vitit 2019.
>
Index:<1236>
Title:<https://www.koha.net/sport/102706/shperndahen-vertetimet-e-para-per-sponsorizim-ne-sport/>
Content:<
Sot në kabinetin e Ministrit të Kulturës, Rinisë dhe Sportit, Kujtim Gashi, është organizuar ceremonia e shpërndarjes së vërtetimeve të para të sponsorizimit në fushën e sportit.
Në njoftimin e tyre thuhet se pas miratimit të akteve normative për sponsorizim, ku sipas tyre parashihen lehtësime tatimore për ato biznese që sponsorizojnë në fushën e kulturës, rinisë dhe sportit, për herë të parë MKRS-ja lëshon vërtetime për klubet sportive.
Gashi ka theksuar se “MKRS-ja është e përkushtuar që të zbatojë legjislacionin në këtë fushë dhe do të shqyrtoj me kohë dhe përpikëri çdo kërkesë që paraqitet, në mënyrë që sponsorizuesit në fushën e kulturës, rinisë dhe sportit të përfitojnë nga beneficionet që i ofron Ligji Nr. 05/L-090 për Sponsorizime në Fushën e Kulturës, Rinisë dhe Sportit”.
“Ministria e Kulturës, Rinisë dhe Sportit, përkatësisht komisioni për shqyrtimin dhe vlerësimin e kërkesave për lëshimin vërtetimit për Sponsorizime në fushën e Kulturës, Rinisë dhe Sportit, kanë shqyrtuar kërkesat e para për vërtetim të sponsorizimit në fushën e kulturës, rinisë dhe sportit me ç’rast kanë përgatitur 5 vërtetime në fushën e sportit, të cilat vërtetime sot ju ndanë përfaqësuesve të klubeve sportive”, thuhet tutje në njoftimin e kësaj Ministrie.
Deri më tani Komisioni për shqyrtimin dhe vlerësimin e kërkesave për lëshimin vërtetimit për Sponsorizime në fushën e Kulturës, Rinisë dhe Sportit, kanë trajtuar shtatë kërkesa. Kërkesat në fjalë kanë qenë kryesisht nga Departamenti i Sportit, dhe një kërkesë nga Departamenti i Rinisë. Nga kërkesat e arritura për shqyrtim 5 nga to i kanë plotësuar kushtet për marrjen e vërtetimit në pajtim me ligjin dhe rregulloren që e rregullojnë këtë fushë, ndërsa dy janë në fazën e kompletimit të dokumentacionit.
“Vërtetimet janë përgatitur në pajtim me rregulloren e MKRS-së, Nr. 01/2018 për përcaktimin e kritereve, procedurave dhe formës për vërtetimin e sponsorizimit në fushën e Kulturës, Rinisë dhe Sportit. Përfituesit e këtyre vërtetimeve, në prononcimin e përbashkët me ministrin e Kulturës, Rinisë dhe Sportit, Kujtim Gashi, pas ceremonisë së marrjes së vërtetimeve, u shprehën të kënaqur dhe falënderues duke e vlerësuar si shumë të rëndësishme ndarjen e vërtetimeve për sponsorizim”, thuhet tutje.
“Është një ditë e madhe për sportin e Kosovës, kjo ditë shënon fundin e fukarallëkut në sport dhe është një ditë e futjes në një fazë që quhet fazë e stabilitetit financiar në sport”, tha ndër të tjera Gazmend Hoxha nga Klubi i Volejbollit Luboteni.
>
Index:<1237>
Title:<https://www.koha.net/sport/102702/llapi-transferon-mesfushorin-behar-maliqi/>
Content:<
Behar Maliqi nga sot edhe zyrtarisht është pjesë e Llapit. Ai ka nënshkruar kontratë 1 vjeçare me klubin.
Llapi ka arritur marrëveshje me njërin nga mesfushorin më të mirë në Kosovë.
Lajmin e ka konfirmuar skuadra e Llapit përmes një postimi në Facebook.
Ky është postimi i plotë:
“ZYRTARE: Behar Maliqi nga Feronikeli tek Llapi
Mesfushori me shumë përvojë është futbollisti i radhës që i bashkangjitet Llapit.
Podujevë, 2 korrik 2018 – Behar Maliqi nga sot edhe zyrtarisht është pjesë e Llapit. Ai ka nënshkruar kontratë 1 vjeçare me klubin.
Behar Maliqi, 31 vjeç, i lindur më 22.09.1986 në Prishtinë, mesfushori e ka nisur karrierën tek Prishtina. Ai ka luajtur edhe për Fushë Kosovën, KEK-un, Partizanin e Tiranës dhe së fundmi për Feronikelin ku kaloj 4 edicione tejet të suksesshme ku ka realizuar 22 gola e shumë asistime.
Beharit i dëshirojmë mirëseardhje në familjen e madhe të KF Llapit”.
>
Index:<1238>
Title:<https://www.koha.net/boterori-2018/102638/ethet-e-boterorit-po-ndihen-edhe-ne-fshatrat-ruse/>
Content:<
Dimitri Strazhkov ëndërron të bëhet futbollist profesionist te CSKA Moska dhe një ditë të ftohet te përfaqësuesja e Rusisë.
Djaloshi 15-vjeçar së bashku me djem të tjerë të të gjitha moshave stërviten çdo ditë në një fushë të vogël në fshatin Aleksandrovka, që është ndërtuar pesë vjet më parë si dhuratë nga qyteti Samara.
E vendosur në zemër të fshatit me rreth 1.500 banorë dhe me statujën e themeluesit të shtetit Sovjet, Vladimir Lenin duke shikuar nga ajo, fusha shërben për komunitetin si një vend për tinejxherët për të shprehur veten dhe si një vendtakim për banorë të rinj e të vjetër, shkruan Reuters, transmeton “Koha Ditore”.
Për fëmijët në fshat, fusha e futbollit është qendër e shumë marrëdhënieve të ngushta të krijuara nga ta.
“Ne të gjithë e njohim njëri-tjetrin, shkruajmë në rrjete sociale apo trokasim nëpër dyer të njëri-tjetrit. Më pas pajtohemi në një kohë të caktuar që të dalim për të luajtur në fushë”, thotë Strazhkov.
Në fushë lojtarët mundohen të imitojnë shkathtësitë e heronjve të tyre që po shohin në televizor... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1239>
Title:<https://www.koha.net/boterori-2018/102637/uruguai-deshmon-se-posedimi-i-madh-i-topit-nuk-garanton-sukses/>
Content:<
Seleksionuesi i Uruguait, Oscar Tabarez vlerëson se obsesioni me posedim të topit në futbollin modern është duke shkuar në rrugë të gabuar dhe thjesht nuk është duke u përkthyer kjo në raste për shënim të golave.
Uruguai mposhti Portugalinë të shtunën në Sochi me shifrat 2:1, ani pse pati 39 për qind posedim krahasuar me 61 për qind sa e pati Portugalia, shkruan “Daily Mail”, transmeton “Koha Ditore”.
Në ndeshjen tjetër të 1/8 së finales të Kupës së Botës të shtunën, Franca mposhti Argjentinën me shifrat 4:2, ani pse Argjentina dominoi me posedim të topit.
“Është shumë shpesh ky supozim i gabuar se posedimi i topit çon te mundësitë për shënim të golave. Unë kam punuar në Itali dhe në Itali posedimi i topit nuk adhurohet siç adhurohet në vende të tjera. Në Afrikë të Jugut në Botërorin 2010 ne u paraqitëm mjaft mirë dhe arritëm në gjysmëfinale, por vetëm Afrika e Jugut kishte më pak posedim se ne. Edhe nëse nuk ke posedim të topit prapë mund të imponosh veten te kundërshtari në mënyra të ndryshme. Por duhet të kesh një mbrojtje shumë të mirë dhe kualitet shumë të mirë individual dhe shkathtësi në vijën defensive. Ne gjithmonë do të zgjedhim planin e lojës që është më i miri për ne”, ka thënë Tabarez 71-vjeçar... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1240>
Title:<https://www.koha.net/sport/102684/ibra-mirepret-jamesin-la-tani-ka-nje-zot-dhe-nje-mbret/>
Content:<
Ylli i futbollit, Zlatan Ibrahimoviq ka mirëpritur transferimin e LeBron Jamesit te LA Lakers.
Ibra, që mbron ngjyrat e LA Galaxy, përmes një postimi në Instagram ia ka uruar mirëseardhje Jamesit duke shkruar se tani Los Angeles ka një “zot” dhe një “mbret”, transmeton Koha.net.
“LA tani ka një zot dhe një mbret. Zlatani e mirëpret mbretin Jamesin”, ka shkruar Ibrahimoviq.
 



 

Now LA has a God and a King! Zlatan welcomes @kingjames
A post shared by  Zlatan Ibrahimović (@iamzlatanibrahimovic) on Jul 1, 2018 at 7:18pm PDT



 
>
Index:<1241>
Title:<https://www.koha.net/boterori-2018/102636/belgjika-e-gatshme-te-shfaqe-forcen-e-vertete/>
Content:<
Belgjika e Japonia janë duke u përgatitur për përballjen e tyre në një të tetën e finales së Botërorit, përballje të cilën e siguruan në rrethana të ndryshme, por po ashtu të çuditshme.
Ekipi i dytë i Belgjikës mposhti ekipin e dytë të Anglisë në ndeshjen për të cilën asnjëra skuadër nuk ishte plotësisht e sigurt se dëshiron të fitojë, shkruan BBC, transmeton “Koha Ditore”. Ekipi i Roberto Martinezit me fitore ka gjetur veten në anën e shortit që vlerësohet jo e favorshme, ndërsa nëse avancon mund të ketë përballje ekipore favorite si Brazili e Franca.
Ndërkohë dhjetë minutat e fundit të ndeshjes mes Japonisë dhe Polonisë nuk ishin asgjë më shumë se një farsë. Përzgjedhësi Akira Nishino urdhëroi ekipin që të mbyllë portën dhe të mos rrezikojë të marrë ndonjë karton, duke shpresuar se humbja 1:0 do të ishte e mjaftueshme për Japoninë që të kualifikohet.
Humbja mjaftoi dhe Japonia u bë ekipi i parë në histori të Kupës së Botës që avancoi duke u bazuar në ferplej.
Japonia kaloi në fazën nokaut vetëm për faktin se kishte dy kartonë më pak se Senegali. Dy skuadrat kishin bilanc plotësisht të njëjtë, pos për kartonë. Por pati fishkëllima të shumta në ndeshjen e Japonisë, për shkak të pasivitetit në fushë nga ana e lojtarëve... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1242>
Title:<https://www.koha.net/boterori-2018/102635/mbappe-po-vazhdon-rritjen-me-hapa-gjigante/>
Content:<
Në moshën 19-vjeçare, Kylian Mbappe ka arritur diçka që Cristiano Ronaldo e Lionel Messi nuk e kanë arritur kurrë, duke shënuar në një ndeshje të fazës nokaut të Kupës së Botës.
Francezi i ri realizoi të shtunën në fitoren 4:3 të Francës ndaj Argjentinës në 1/8 e finales të “Rusia 2018”, shkruan Reuters, transmeton “Koha Ditore”. Me paraqitjen ndaj Argjentinës, Mbappe po krahasohet me emrat më të mëdhenj të historisë së futbollit.
Francezi është bërë lojtari më i ri që nga Pele në vitin 1958, që ka shënuar gol në një ndeshje të fazës nokaut të Kupës së Botës, ndërsa disa analistë po e krahasojnë atë me sulmuesin e madh brazilian Ronaldo.
“E kam thënë më herët, por Kylian Mbappe do të jetë superylli i ardhshëm botëror i futbollit”, ka thënë ish-reprezentuesi i Anglisë, Gary Lineker.
Shpejtësia e tij marramendëse dhe gjakftohtësia para portës e kanë bërë atë sigurisht një lojtar për t&#39;ia pasur frikën në Rusi. Mbappe është përmirësuar dukshëm që nga debutimi i tij në profesionalizëm në vitin 2015 dhe ka shënuar tre gola në tri ndeshje si titullar në Kupën e Botës... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1243>
Title:<https://www.koha.net/boterori-2018/102634/historia-dhe-kualiteti-i-lojtareve-e-bejne-brazilin-favorit-te-madh/>
Content:<
Janë luajtur plot 11 ndeshje deri më tani në këtë botëror në mes përfaqësueseve që nuk janë përballur në të kaluarën. Por Brazili e Meksika janë rival të moçëm.
Këto dy përfaqësuese do të takohen të hënën (sot) prej orës 16:00 në Samara në ndeshjen e pestë rresht të një të tetës së finales së botërorit “Rusia 2018”, shkruan BBC, transmeton “Koha Ditore”.
Do të jetë kjo ndeshja e 41-të mes Brazilit e Meksikës. Brazili është dukshëm më i suksesshëm me plot 23 fitore, ndërsa Meksika ka fituar dhjetë herë. Në katër përballje në Kupë të Botës, Meksika nuk ia ka dalë ende të shënojë gol.
Mund të ketë ndonjë mungesë në lojën e Brazilit, por assesi motivim. Brazilianët janë shumë të motivuar për të përmirësuar gabimin që e bënë katër vjet më parë. Ndonëse humbja e famshme 7:1 nga Gjermania erdhi vetëm në gjysmëfinale, ajo ishte një faktor i rëndësishëm qëkur nisën kualifikimet për këtë botëror tre vjet më parë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1244>
Title:<https://www.koha.net/sport/102670/lebron-james-nga-sot-lojtar-i-la-lakersit/>
Content:<
Ka mjaftuar vetëm një foto e publikuar në rrjetin social, shumë pak rreshta të një komunikate dhe kampionati më i fortë i basketbollit në botë nis kështu një epokë të re. LeBron James është nga sot një lojtar i Los Angeles Lakers.
“Katë herë lojtari më i vlefshëm i sezonit të rregullt, tri herë MVP i finaleve, 14 herë pjesëmarrës në ndeshjet ‘All Star Game’ dhe dy herë medalist i artë olimpik, LeBron i bashkohet me një kontratë 4-vjeçare prej 154 milionë dollarësh Los Angeles Lakers”, shkruan tch.
Vetëm kaq shkruante kompania “Klutch Sports Group” në llogarinë e saj zyrtare, një komunikatë që është e destinuar të bëhet e famshme, po aq sa ajo “I’m back”, me të cilën Michael Jordan njoftoi në vitin 1995 rikthimin, pas një kohe të shkurtër në bejzboll.
Me zgjedhjen e tij të fundit, “Mbreti” James sposton kështu ekuilibrat e NBA-së. Për herë të parë në karrierën e tij do të luajë në Konferencën e Perëndimit, e cila edhe deri më tani ishte e tejmbushur me talente, si dhe do të sfidojë Golden State Warriors, ndaj të cilëve ka humbur 3 nga 4 finalet e fundit.
LeBron e ka thënë gjithnjë se prioritetet e tij do të mbeteshin familja dhe mundësia për të fituar një titull të ri. Për familjen e tij, Los Angeles është zgjidhja perfekte. Ata zotërojnë dy shtëpi në Brentëood, një prej periferive më të zëshme të qytetit të “engjëjve” ku qëndrojnë shpesh gjatë verës. Fëmijët, LeBron Jr. dhe Bryce janë regjistruar prej qershorit në një shkollë, për të cilën ka financuar një pjesë edhe vet “Mbreti”, ndërkohë që “Hollywood”-i dhe mundësitë e pafundme që të ofron ai, duken të gatshëm ta mirëpresin yllin e ri në qytet.
E thënë shkurt, nëse Ohio është shtëpia e tij, Los Angeles mund të quhet pa frikë “shtëpia e dytë” e familjes James.
Ndërkohë, luftën për titull LeBron duhet ta fitojë. Lakersat rikthehen fuqishëm mes të mëdhave të NBA-së bashkë me të, por ende nuk e kanë shfrytëzuar mundësinë për t’u bërë një skuadër e fuqishme siç ishte Miami në vitin 2010, që ia bënte edhe më të lehta zgjedhjet LeBronit.
Magic Johnson, i cili ka premtuar se do të dorëhiqet nëse nuk ia arrin t’i nxjerrë Lakersat nga “anonimati” ku ndodhen prej vitesh, mes kësaj vere e deri në verën e ardhshme, humbi Paul George dhe po ndjek, duket më kot, Kawhi Leonard, sigurisht për ta bërë edhe njëherë fenomenal ekipin e Lakersave. Por, për momentin kanë marrë vetëm shërbimet e Kentavious Caldëell-Pope, Lance Stephenson e JaVale McGee.
>
Index:<1245>
Title:<https://www.koha.net/boterori-2018/102633/eliminimi-i-argjentines-shenon-fundin-e-nje-epoke/>
Content:<
Titujt e gazetave argjentinase mund të kenë qenë të dominuar nga enigma që është Lionel Messi, nga rrëmuja taktike në skuadër dhe nga veprimet e Diego Maradonas në sfond, por e gjitha kjo është histori tash, pasi eliminimi nga Franca shënon fundin e një epoke për kampionen e dyfishtë të botës.
Argjentina nuk ka fituar turne të madh që kur ngriti Copa American në vitin 1993, shkruan Reuters, transmeton “Koha Ditore”. Më së afërti ishte në Botërorin 2014 me këtë skuadër, kur humbi në finale, ndërsa humbi në finale të Copa Americas edhe në vitin 2015 dhe 2016.
Eliminimi nga Franca të shtunën me shifrat 4:3 në 1/8 e finales të botërorit "Rusia 2018", ku u mposht nga shpejtësia dhe rinia po aq sa nga shkathtësia e talenti, tash sigurisht se do të qojë në ndërrim të gardës.
Shumë argjentinas që kanë luajtur në Rusi janë në të 30-at, përfshirë Javier Mascherano, Sergio Aguero, Gonzalo Higuain, Evern Banega, Nicolas Otamendi, Gabriel Mercado, Enzo Perez, Angel Di Maria dhe madje edhe vet Messi.
Mascherano pas ndeshjes njoftoi për tërheqjen nga përfaqësuesja dhe tash pyetja është nëse bashkëlojtarët e tij kanë dëshirë të vazhdojnë me këto udhëtime të largëta dhe me presion masiv nga tifozët vendas për të sjellë sukses... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1246>
Title:<https://www.koha.net/boterori-2018/102648/babai-i-xhakes-i-cuditur-pse-u-denuan-shqiponjat-kontributi-i-shqiptareve-thote-ua-ktheu-gezimin/>
Content:<
Shenja e shqiponjës është si një tatuazh i gëzimit të shqiptarëve në festa, në dasma, në koncerte, në ndeshje futbolli dhe nuk ka brenda asnjë urrejtje apo madje asnjë lidhje me të tjerët, po është thjesht një shenje dalluese që shqiptaret e njohin menjëherë e nuk kanë nevojë për shpjegime!. Kështu ka shkruar Ragip Xhaka, babai i futbollistit Granit Xhaka, raporton Koha.net.

FIFA i dënon Xhakën e Shaqirin vetëm me para

“Prandaj edhe jemi shumë të çuditur me reagimin e atyre që e përjetuan shenjën tonë si ofensive për ta apo atyre qe e trajtuan si gjest politik! Por nuk jemi aspak të çuditur me solidaritetin e shumë shqiptarëve që janë ndjerë keq nga keqinterpretimet e shenjës dhe kanë marrë pjesë në iniciativën e Edi Ramës për të kontribuar simbolikisht për gjobën e padrejtë qe na u vu!”, ka thënë Xhaka për Koha.net.
Tutje, ai ka thënë “I falënderojmë shumë jo për shumën, po për faktin që na kthyen 20 mijë fish gëzimin që u dhamë me shenjën e shqiponjës pas golave!”.

Lexo edhe: Sigurohen të gjitha paratë për të paguar gjobën e FIFA-s për Xhakën, Shaqirin e Lichtsteinerit

>
Index:<1247>
Title:<https://www.koha.net/boterori-2018/102628/portugalia-deshton-te-tregoje-se-nuk-varet-nga-ronaldo/>
Content:<
Seleksionuesi i Portugalisë, Fernando Santos ka kaluar Kupën e Botës duke mohuar se skuadra e tij është e varur shumë nga Cristiano Ronaldo. Mirëpo ai nga Rusia është larguar edhe me më tepër dyshime për të ardhmen e përfaqësueses portugeze pasi sulmuesi ikonik të vendosë të tërhiqet.
Ronaldo shënoi “hat-trick” në ndeshjen e parë të Botërorit në barazimin 3:3 me Spanjën dhe më pas shënoi gol edhe në fitoren 1:0 ndaj Marokut, shkruan Reuters, transmeton “Koha Ditore”. Ai dështoi të thyente mbrojtjen e Iranit në barazimin 1:1, kurse Portugalia në atë ndeshje ishte në presion nga fundi dhe rrezikoi edhe të eliminohej nga faza e grupeve në kupën e botës “Rusia 2018”.
Të shtunën, kampionia e Evropës, Portugalia nuk arriti të gjente një rrugë për të dalë nga vështirësitë, ndërsa Ronaldo ishte kryesisht joefikas ndaj një mbrojtjeje mjaft mirë të organizuar të Uruguait dhe dukej i frustruar me mungesën e furnizimit nga mesfusha.
Santos kishte shmangur një pyetje për varësinë e skuadrës nga Ronaldo para ndeshjes të së shtunës.
“Unë vetëm sa e fitova një kafe falas, pasi kam vënë bast se do të më bëhej kjo pyetje. E kam një kafe falas tash. Faleminderit për këtë pyetje”, tha Santos në konferencë për media... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1248>
Title:<https://www.koha.net/boterori-2018/102646/trendi-i-multietnicitetit-ne-kupen-e-botes/>
Content:<
Përderisa ka diversitet etnik në pothuajse çdo ekip që merr pjesë në Kupën e Botës në Rusi, shumë thonë se kombëtarja e Zvicrës është ekipi që vendos standardin e të qenurit multikulturor.
I njohur me dashuri nga tifozët e saj në Zvicër si “Nati”, 14 nga 23 anëtarët e ekipit zviceran ose kanë lindur jashtë Zvicrës ose janë “secondos” – një fjalë e përdorur nga zviceranët për t’iu referuar pasardhësve të emigrantëve.
Por, Zvicra nuk është e vetmja kombëtare në Kupën e Botës që ka pjesën më të madhe të lojtarëve nga komunitetet e emigrantëve apo nga pakicat etnike të vendit.
Më shumë se tre e katërta e ekipit të Francës (18 lojtarë) janë nga komunitete të ndryshme të emigrantëve, përderisa Belgjika ka 11 lojtarë të tillë, Anglia dhjetë, Gjermania gjashtë.
“Të huajt janë të padëshirueshëm”
Por, pavarësisht se ka miliona emigrantë – shumica nga shtetet e Azisë Qendrore si Uzbekistani, Taxhakistani, Kirgizia dhe një numër të madh të emigrantëve nga Ukraina dhe Moldavia – ekipi përfaqësues i Rusisë është i përbërë kryesisht nga rusë etnikë por ka edhe futbollist janë nga nacionalitete të tjera, si osetianë, një grup i madh etnik në Rusi.
Përveç brazilianit të natyralizuar, Mario Fernandes dhe disa lojtarë të tjerë, prindërit e të cilëve janë nga Ukraina dhe Bjellorusia, ekipi i futbollit i Rusisë ka mungesë të lojtarëve jo-rusë.
“Rusia, natyrisht, nuk është parajsë për emigrantët që vijnë nga vendet jashtë ish-Bashkimit Sovjetik dhe ka probleme të mëdha që t’i integrojë ata në shoqëri”, thotë për Radion Evropa e Lirë, Slava Malamud, kolumist për Sovetsky Sport.
“Prandaj, nuk është befasi që ekipi kombëtar rus ka kaq pak diversitet, krahasuar me shumicën e vendeve evropiane”.
Malamud tregon se Peter Odemwingie – djali i një emigranti nga Nigeria që ka lindur dhe është rritur në Rusi –vite më parë kishte refuzuar të luajë për Rusinë dhe kishte zgjedhur që të veshë fanelën e Nigerisë.
Ai thotë se migrantët që jetojnë në Rusi kanë probleme të mëdha ekonomike dhe sociale që i parandalon që të merren me sport. Por, ai sugjeron po ashtu se racizmi po ashtu luan rol në mospjesëmarrjen në ekipet sportive të minoriteteve në Rusi.
“Shumë rusë e shohin diversitetin e skuadrave evropiane si dobësi dhe erozion të kulturave tradicionale”, thotë Malamund.
Në Rusi, për shembull, ekipi i Zenitit ka një politikë të fshehur që të mos marrë lojtarë “me ngjyrë sepse baza e tifozëve të tyre janë kundër kësaj”, thotë Malamund, duke shtuar se “për një kohë të gjatë, një pankartë e madhe ka qëndruar në stadiumin e Zenitit ku shkruhej ‘E zeza nuk është njëra nga ngjyrat tona’”.
Federata evropiane e futbollit, UEFA edhe më herët gjatë këtij muaji e ka gjobitur Zenitin, për shkak të thirrjeve raciste të tifozëve, gjatë një ngjeshjeje me ekipin gjerman, Leipzing, ku thuhet se tifozët kanë brohoritur “Vrisni të zinjtë”.
Por, Rusia nuk është ekipi i vetëm në Kupën e Botës që ka mungesë të diversitetit. Edhe ekipi i Koresë së Jugut, Japonisë dhe Iranit, kanë pasur prezencë të vogël të minoriteteve.
Njëjtë, edhe ekipet kombëtare nga ish-Republika Jugosllave – Serbia dhe Kroacia– kanë marrë pjesë në këtë ngjarje sportive pothuajse me ekipe të përbëra nga serbët, respektivisht kroatët.
Detektorët zviceranë
Në ndërkohë, dy nga lojtarët më të mirë të Zvicrës vijnë nga vende që kanë qenë në Jugosllavi: Xherdan Shaqiri që ka lindur në Kosovë dhe Granit Xhaka që ka lindur në Zvicër, prindërit e të cilit janë shqiptar, me preadhje nga Kosova. Që të dy shënuan golat që mundën 2:1 Serbinë më 22 qershor.
Shaqiri dhe Xhaka festuan golat e tyre duke bërë shqiponjën.
Edhe pse pothuajse 25 përqind e popullatës që jetojnë në Zvicër kanë preardhje të huaj, jo të gjithë zviceranët përqafojnë ekipin e tyre mulitkulturor dhe disa persona konsiderojnë se lojtarët e kombëtares nuk janë “zviceran sa duhet”.
Roger Koeppel, anëtar i partisë së krahut të djathtë Partia Popullore Zvicerane (SVP), e ka quajtur kombëtaren e tij të futbollit “një trup kalimtar i mercenarëve të huaj me akcent të Ballkanit”.
Po ashtu, ai i ka etiketuar gjashtë lojtarët me preardhje afrikane me shprehjen “ensuisses”- një term nënçmues që përdoret për të vënë në pyetje lidhjet e tyre me Zvicrën.
Partia SVP ka shumicën e ulëseve në Parlamentin e vendit. Një tjetër anëtare e kësaj partie ka qenë i zemëruar me mënyrën se si kanë festuar golat Xhaka dhe Shaqiri.
“Këta dy gola janë shënuar për Kosovën jo për Zvicrën”, ka shkruar në Twitter Natalie Rickli.
Por, ministri i Jashtëm zviceran, Ignazio Cassis, i cili ka hequr dorë nga shtetësia italiane, i ka mbrojtur lojtarët, duke thënë se është normale “që të kesh emocione patriotike ndaj shtetit që ke zgjedhur, pa harruar vendlindjen tënde”.
Debati shoqëror
Në anën tjetër, 17 nga 23 lojtarët e Marokut dhe 11 nga Tunizia kanë lindur në Evropë – kryesisht në Francë dhe Holandë. Por, ata kanë refuzuar të luajnë për vendin e tyre të lindjes dhe kanë zgjedhur që të luajnë për vendin e origjinës së prindërve apo gjyshërve të tyre.
“Shumë nga lojtarët tash zgjedhin të luajnë për Marokun përpara se të luajnë për Holandën”, thotë Frank van Eekeren, profesor dhe hulumtues i sportit dhe shoqërisë në Universitetin Utercht në Holandë.
“Ka një ndryshim që po ndodh atje – nuk jam i sigurt nëse ky ndryshim është në gjithë shoqërinë apo në një grup të veçantë, që ka një ndjenjë tjetër me vendin tonë. Kjo mund të jetë shenjë se lojtarët nuk ndjehen si në shtëpinë e tyre, në vendin ku kanë lindur”, thotë ai.
Holandezët, thotë Eekeren, pyesin se mos po bëjnë diçka keq.
“Njerëzit nuk po ndihen si në shtëpi, çfarë ka ndryshuar në këto vitet e fundit?”, thotë ai.
Malamund argumenton se diversiteti etnik haset më shumë në vendet më të pasura si Franca, Gjermania, Belgjika dhe Holanda.
“Dhe ndërkohë që mrekullohem me Zvicrën, nuk mund të mos mendoj se çfarë ekipi të jashtëzakonshëm do të kishte Shqipëria, nëse lojtarët e saj më të mirë nuk do të luanin në ekipe të tjera”, thotë ai.
Dikush do të mund të mendoj se nëse Brazili dhe Argjentia do të kishin pasur suksese më të mëdha në futboll, pa shoqëritë e tyre unike, thotë Malamud. Diçka që Shtetet e Bashkuara – që nuk arritën që të kualifikoheshin për Kupën e Botës – mund të përfitojnë nga kjo një ditë.
“Arsyeja kryesore që besoj se futbolli në Amerikë do të ketë të ardhme është përbërja etnike dhe kulturore e vendit”, tha Malamud, një qytetar i natyralizuar i SHBA-së. /REL
>
Index:<1249>
Title:<https://www.koha.net/sport/102623/liga-e-kampioneve-ka-nisur-per-skuadrat-e-vogla/>
Content:<
Pas 335 ditëve në Madrid mbahet finalja e Ligës së Kampionëve. Rruga drejt atje për skuadrat më të vogla ka nisur qysh këtë javë, në Gjibraltar, një vend që gjeografikisht nuk është larg nga Madridi, por që në aspektin financiar dhe futbollistik është me vite dritë larg.
Në stadiumin “Victoria” janë paraqitur në turneun e parë të këtij lloji katër skuadra. Kampionët i San Marinos, i Kosovës, Andorrës dhe Gjibraltarit kanë luajtur mes vete se cili nga këta të kalojë në raundin e parë kualifikues të Ligës së Kampionëve, shkruan “Bild”, transmeton “Koha Ditore”. Nëse e shikon nga aspekti më i rëndë, është bërë fjalë se cila nga skuadrat do të ketë rastin të “rrahet” keq nga Malmo e Suedisë.
Në gjysmëfinale Drita e Kosovës kaloi Santa Coloman e Andorrës, ndërsa nikoqiri nga Gjibraltari, Lincoln Red Imps mposhti SP La Fioritan e San Marinos.
Finalja e turneut parakualifikues u mbajt të premten mbrëma në ora 20:30. Dhe derisa në Ligën e Kampionëve qysh me orë para ndeshjes çdo gjë është e organizuar me përpikëri, këtu e marrin shtruar... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1250>
Title:<https://www.koha.net/sport/102621/fale-xhudos-lojerat-mesdhetare-vleresohen-te-suksesshme-per-kosoven/>
Content:<
E suksesshme është vlerësuar paraqitja e parë e Kosovës në Lojërat Mesdhetare. Lojërat mesdhetare “Tarragona 2018” përfunduan të dielën, ndërsa kanë nisur më 22 qershor. Në to Kosova i fitoi katër medalje, të gjitha në xhudo.
Medaljet e arta të Distria Krasniqit, Nora Gjakovës e Akil Gjakovës dhe e argjendta e Loriana Kukës ia kanë siguruar Kosovës vendin e 14-të në listën e vendeve më të suksesshme. Medalje kanë fituar plot 24 shtete, ndërsa pa to kanë mbetur vetëm Andorra e Libia, shkruan sot “Koha Ditore”.
Shteti më i suksesshëm ishte Italia me plot 156 medalje, prej tyre 56 të arta. Nikoqirja, Spanja, fitoi 122 medalje, prej tyre 38 me shkëlqim ari, ndërsa Turqia i kishte 95 medalje, prej tyre 31 të arta. Shqipëria u rendit e 20-ta me dy medalje.
Luiza Gega fitoi të artën në vrapim 3000 metra me pengesa, ndërsa boksieri Krenar Zeneli fitoi të argjendtën në kategorinë deri 56 kilogramë... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1251>
Title:<https://www.koha.net/sport/102620/kosova-mbyll-me-humbje-eliminatoret-per-boteror/>
Content:<
Përfundoi aventura e përfaqësueses së Kosovës në ndeshjet kualifikuese për botërorin “Kina 2019”.
Për Kosovën ishte nder dhe kënaqësi që arriti të kualifikohej në një grup shumë të fortë, ku kundërshtarët si Lituania, Polonia dhe Hungaria, janë ndjeshëm më cilësorë dhe përpara me basketboll, por, gjithsesi, kosovarët morën përvojë edhe më të madhe me rivalë të tillë.
Polonia udhëtoi në Prishtinë me formacionin më të mirë të mundshëm, pasi e mori me seriozitet maksimal duelin, e kur i shtohet fakti se polakët e deshën pozitën e dytë në Grupin C. Ia arritën qëllimit pasi Hungaria u deklasua në shtëpi nga Lituania 73:50, transmeton SS.
Nuk kishte histori kjo përballje që përfundoi 70-103, pasi nga fillimi e deri në fund polakët ishin në epërsi dhe e merituan fitoren. Më të mirët në këtë triumf të polakëve kishin, Karol Gruszecki me 21 pikë, Maciej Lampe me “double-double”, 17 pikë e 10 kërcime, dhe Adam Waczynski me 16 pikë të shënuara. Te Kosova u dalluan Erjon Kastrati me 21 pikë dhe Dardan Berisha me 17 pikë.
>
Index:<1252>
Title:<https://www.koha.net/boterori-2018/102617/marcelo-seshte-i-gatshem-per-meksiken/>
Content:<
Mbrojtësi i majtë i Brazilit, Marcelo do ta nisë nga stoli ndeshjen e radhës ndaj Meksikës.
Fituesi i Champions League me Real Madrid e ka rritur intensitetin në stërvitje, por ai nuk është gati për një ndeshje, e cila mund të zgjasë edhe 120 minuta.
Këtë e ka konfirmuar trajneri Tite në Samara, aty ku do të zhvillohet ndeshja mes Selecao-s dhe Meksikës për një vend në çerekfinale.
Një tjetër arsye e lënies jashtë e Marcelo-s është edhe vapa e madhe që ka pushtuar Rusinë, me temperaturat që thuhet të jenë mbi 30 gradë, transmeton kp.
Pra pritet që ndeshjen e radhës të jetë Filipe Luis ai që do ta nisë nga minuta e parë.
>
Index:<1253>
Title:<https://www.koha.net/sport/102612/januzaj-favorit-per-tu-zgjedhur-personaliteti-i-vitit-ne-sport-nga-bbc/>
Content:<
Gazetari dhe ish-futbollisti Gary Lineker, ka postuar në Twitter një koment sarkastik se Adnan Januzaj është favorit për të fituar çmimin për Personalitetin e Vitit në Sport nga BBC.
“Adnan Januzaj është favoriti i ri për të fituar çmimin e Personalitetit të Vitit në Sport nga BBC”, ka shkruar Lineker.
Januzaj aktualisht është pjesë e kombëtares së Belgjikës, që ka siguruar kualifikimin në 1/8 së finales në Botërorin e Rusisë. Ai shënoi një gol shumë të bukur në sfidën e fundit ndaj Anglisë.

Adnan Januzaj is the new favourite to win BBC Sports Personality Of The Year.
— Gary Lineker (@GaryLineker) July 1, 2018

>
Index:<1254>
Title:<https://www.koha.net/boterori-2018/102611/schmeichel-lojtari-i-ndeshjes-kroaci-danimarke/>
Content:<
Kroacia ka kaluar në çerekfinale të Botërorit, duke e eliminuar sot Danimarkën.
Megjithatë lojtari i ndeshjes është shpallur Kasper Schmeichel që ishte fantastik në këtë ndeshje, e në minutën e 116 i priti penaltinë Luka Modriqit, për ta çuar takimin në penalti.
Ai priti edhe dy penalti të tjera, por që nuk mjaftuan për ta kualifikuar Danimarkën në çerekfinale, pasi portieri kroat Subashiq ishte më efikas në penalti duke pritur tri prej tyre.
>
Index:<1255>
Title:<https://www.koha.net/boterori-2018/102597/1-114-pasime-nuk-i-mjaftuan-spanjes-per-tu-kualifikuar-ne-cerekfinale/>
Content:<
Spanjës sot nuk i mjaftoi dominimi që pati kundër Rusisë, e cila siguroi biletën për çerekfinale të Botërorit.
Marca raporton se skuadra e Fernando Hierros pati 1,114 pasime në këtë takim, por që ranë në ujë pas ekzekutimit të penaltive, ku Rusia ishte më e saktë, transmeton Koha.net.
Me një saktësi të pasimeve prej 90.31 për qind, me 1.006 pasime që arritën cakun e tyre, shifra këto që janë rekorde në Botëror, por të cilat nuk vlejnë asgjë pas eliminimit nga Botërori.
Nikoqiri pati vetëm 290 pasime, dhe vetëm 191 të suksesshme, por nuk humbën asnjë penalti sot.
>
Index:<1256>
Title:<https://www.koha.net/boterori-2018/102590/iniesta-i-jep-lamtumiren-kombetares-se-spanjes/>
Content:<
Andres Iniesta ka konfirmuar largimin e tij nga kombëtarja e Spanjës.
Nuk ka qenë largimi më i mirë për të, pasi Spanja u eliminua në penalti nga Rusia.
“Kjo ishte ndeshja ime e fundit me Spanjën. Një magji e mrekullueshme ka mbaruar. Ndonjëherë fundi nuk është ashtu siç e ëndërron”, ka thënë legjenda spanjolle, transmeton KP.
131 ndeshje ka Iniesta me Kombëtaren e tij dhe ka shënuar 13 gola ku më vendimtari ka qenë ai i finales së Kupës së Botës përballë Holandës.
>
Index:<1257>
Title:<https://www.koha.net/sport/102578/kace-mbetet-te-panathinaikosi-paoku-i-mban-gjysmen-e-kartonit/>
Content:<
Ergys Kaçe do të mbrojë ngjyrat e Panathinaikosit edhe për sezonin e ardhshëm. Mesfushori nga Korça ka firmosur kontratën njëvjeçare me klubin athinas, ku u huazua nga Paoku në fillimin e këtij viti dhe luajti 10 ndeshje në gjysmën e dytë të sezonit që u mbyll.
Panathinaikosi arriti akordin me klubin nga Selaniku, për ta mbajtur futbollistin shqiptar në formën e huazimit me të drejtë blerjeje në fund të vitit të ardhshëm.
Gjithsesi, Paoku beson te cilësitë e 24-vjeçarit, ndaj ka preferuar që, sido që të shkojnë gjërat, të mbajë gjysmën e kartonit të mesfushorit, duke përcaktuar në kontratën e huazimit se, nëse Panathinaikosi vendos të ushtrojë të drejtën e blerjes në fund të edicionit 2018-2019, duhet të derdhë 500 mijë euro për 50 për qind të kartonit të Kaçes. Paoku do të mbajë pjesën tjetër, transmeton SS.
Edhe pse shifrat e operacionit nuk janë bërë zyrtare, Kaçe pritet të përfitojë 400 mijë euro në vit në Athinë, ndërkohë që paga e tij do të mbulohet nga të dy klubet, Paoku dhe Panathinaikosi.
Në këtë mënyrë, pasi ka zgjidhur dilemat për të ardhmen, tani mund të fokusohet tërësisht te fusha e blertë dhe përgatitjet për sezonin e ardhshëm, ku një ndër sfidat e futbollistit në aspektin individual është pa dyshim edhe rikthimi në Kombëtaren Shqiptare.
>
Index:<1258>
Title:<https://www.koha.net/sport/102491/pachuca-akademia-qe-po-synon-te-beje-meksiken-fuqi-boterore/>
Content:<
Në katin përdhese të konviktit të njërës prej akademive më të suksesshme të futbollit në Meksikë, u mblodhën disa djem të moshës së shkollës fillore javën e kaluar për të shikuar ndeshjen që Kroacia e fitoi thellë ndaj Argjentinës në Kupën e Botës.
Ata kishin fanella të portokallta dhe brekë të zeza të Pachucas, një klub profesionist i futbollit, akademia e të cilit i ka dhënë përfaqësueses së Meksikës disa prej yjve më entuziazmues për Kupën e Botës.
Hirving Lozano 22-vjeçar është një superyll në rritje në përfaqësuesen e Meksikës, ndërsa quhet "Chucky", sipas një karakteri të filmit horror, pasi fshihej me synim për të frikësuar bashkëlojtarët e tij në akademi. Ai dhe dy lojtarë të tjerë të shquar të dalë nga Pachuca, Erick Gutierrez 23-vjeçar dhe Hector Herrera 28-vjeçar, përfaqësojnë valën e re të talenteve që kanë ndihmuar Meksikën të shkëlqejë në botërorin "Rusia 2018".
Djemtë në këtë akademi shpresojnë që jo vetëm të arrijnë në përfaqësuese, por që një ditë po ashtu të kthejnë Meksikën në atë që aspiron për kohë të gjatë: një superfuqi e futbollit në skenën botërore. Meksika nuk ka kaluar 1/8 e finales së Botërorit që nga viti 1986... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1259>
Title:<https://www.koha.net/sport/102560/verstappen-triumfon-ne-cmimim-e-madh-te-austrise/>
Content:<
Max Verstappen me Red Bull-in e tij i ka surprizuar të gjithë, duke triumfuar në Çmimim e Madh të Austrisë në Formula 1.
Piloti holandez zhvilloi një garë të mirë, ndërsa përfitoi edhe nga situatat e krijuar. Në vendin e dytë dhe të tretë u klasifikuan dy pilotët e Ferrari, me Kimi Raikkonen që la pas shokun e tij të skuadrës Sebastian Vettel, transmeton TCH.
Në këtë garë ka zhgënjyer Mercedes. Edhe pse një ditë më parë mori pole position, Bottas, u larguar para kohe pas problemeve me makinën, ndërsa Hamilton pati probleme me motorin duke e lënë garën 7 xhiro nga fundi.
>
Index:<1260>
Title:<https://www.koha.net/sport/102559/marquez-fiton-garen-e-ashper-ne-assen/>
Content:<
Edhe pse është zhvilluar një garë e ashpër, Marc Marquez ka arritur të fitojë në Assen.
Spanjolli i Hondas arriti të krijonte një shkëputje vendimtare 4 xhiro nga fundi pas një beteje të ashpër mes 8 pilotëve. Në podium bashkë me liderin e Botërorit të Moto GP u ngjitën edhe bashkëkombësit e tij, Rins (Suzuki) dhe Vinales (Yamaha). Mëkat për Dovizioson dhe Rossin, që e mbyllën respektivisht në vendet 4 dhe 5.
Ishte një betejë fantastike, sigurisht me spektakolarja e vitit e ndoshta një prej më të pabesueshmeve në sezonet e fundit, transmeton TCH.
Marquez, Rossi, Lorenzo, Dovizioso, Rins, Vinales, Crutchlow dhe Zarco formuan një “tren” ferri, me parakalime në çdo kthesë, ndërsa klasifikimi ndryshonte pas çdo xhiroje. Asnjë prej pilotëve nuk arrinte të shkëputej, ndërsa më shumë rrezikuan Lorenzo dhe Rossi, kur Valentino preku nga pas pilotin e Ducatit me 200 km në orë.
Më këtë sukses, spanjolli shkëputet me 140 pikë në klasifikimin e përgjithshëm, ndërsa ndjekin nga pas Rossi dhe Vinales me 99 dhe 93 pikë.
>
Index:<1261>
Title:<https://www.koha.net/sport/102556/flamuri-i-kosoves-ne-tarragona-2018-u-hoq-me-nderhyrjen-e-qeverise-se-spanjes/>
Content:<
Flamuri i Kosovës nuk figuron në sajtin zyrtar të Lojërave Olimpike Mesdhetare “Tarragona 2018” që po mbahet në Spanjë.
Në fillim flamuri i Kosovës ishte prezent në sajt aty ku përfshihen ekipet pjesëmarrëse, megjithatë ai është larguar një ditë pasi xhudistet Nora Gjakova e Distria Krasniqi kishin rrëmbyer medaljet e arta.

Flamuri i Kosovës hiqet nga “Tarragona 2018”

Kryetari i KOK-ut, Besim Hasani për Koha.net ka thënë se flamuri është tërhequr me ndërhyrje të Qeverisë së Spanjës, gjë që sipas tij ka marrë edhe mbështetjen nga Komiteti Ndërkombëtar i Lojërave Mesdhetare – ICMG, si dhe nga Komiteti Olimpik Ndërkombëtar – IOC.
“Ka ndërhyrë Qeveria e Spanjës dhe deri në një masë kanë gjetur mbështetjen në ICMG dhe KON. Tash për tash kaq mund të them. Tjerat i sqarojmë me kumtesë ose konferencë për shtyp”, ka thënë Hasani për Koha.net.
Për këtë çështje Koha.net ka provuar të kontaktojë edhe me ministrin e Kulturës, Rinisë dhe Sportit, Kujtim Gashi, por që deri tani nuk ka pasur asnjë reagim nga ana e tij. Që të dy, Gashi e Hasani aktualisht gjinden në “Tarragona” si pjesë e delegacionit të Kosovës që po merr pjesë për herë të parë në këto lojëra.
Tani për tani Kosova në sajt është e paraqitur me inicialet “KOS”.
Spanja vazhdon të mos e njohë Pavarësinë e Kosovës, dhe në fillim nuk kishte dashur as të pranonte sportistët kosovarë, por pas presionit ndërkombëtar ishte zmbrapsur. Megjithatë, Spanja po vazhdon ta trajtojë si jo të barabartë Kosovën.
Kujtojmë gjithashtu se Kosova është e pranuar në ICMG dhe KON me të drejta të plota.
>
Index:<1262>
Title:<https://www.koha.net/sport/102550/orteku-i-bores-mbyt-alpinistin-austriak-ne-pakistan/>
Content:<
Një alpinist austriak humbi jetën në një ortek dhe dy nga kolegët e tij britanikë u shpëtuan sot në veri të Pakistanit, njoftoi ushtria pakistaneze.
Tre alpinistë u goditën nga orteku në një lartësi prej 5.883 metrash, kur ata u përpoqën të arrijnë majën Ultra Sar, jo shumë larg Hunzas.
>
Index:<1263>
Title:<https://www.koha.net/sport/102490/boksierja-qe-po-nderon-somaline-me-cdo-grusht-te-hedhur/>
Content:<
Ajo mburret për lodhjen, djersët ia pushtojnë ballin edhe pas përfundimit të stërvitjeve. Kjo është një rutinë për Ramla Ali. Këtë e bën dy herë në ditë dhe kështu gjashtë ditë në javë, qoftë në shteg apo në palestër. Kjo është ajo që i nevojitet për t&#39;u bërë kampione e boksit dhe për këtë arsye nuk e shqetëson aspak boksieren Ali.
Në fakt, ajo gjithë këtë e shijon në maksimum, shkruan Koha Ditore.
“Është paksa një varësi”, shpjegon ajo. “Unë vetëm dua të stërvitem sa më shumë në mënyrë që të mund të fitoj një tjetër meç, kështu që për çdo ditë unë dua sa më shumë të lodhem me stërvitje”.
Dhe kjo ka qenë rutina e londinezes prejse ka fituar meçin e parë, si adoleshente: “Kur gjyqtari të çon dorën lart, është një ndjenjë e jashtëzakonshme dhe pas fitores së parë, gjithnjë kërkon më shumë”.
Momenti i saj i madh erdhi në vitin 2016, kur megjithëse nuk i jepej asnjë shpresë, Ali fitoi titullin britanik në kategorinë e saj, deri në 54 kilogramë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1264>
Title:<https://www.koha.net/sport/102545/hysaj-drejt-gjigantit-anglez/>
Content:<
Napoli tashmë ka nisur që të mendojë seriozisht për një zëvendësuese për mbrojtësin e krahut të djathtë Elseid Hysaj.
Shkodrani duket se është i lidhur ngushtë me një transferim të mundshëm te Chelsia. Trajneri Maurizio Sarri që pritet të marri drejtimin e ekipit anglez nuk është i kënaqur me mbrojtësin Davide Zappacostan dhe Victor Moses.
Ndërkohë edhe Cesar Azpilicueta i cili luante në atë rol ka bërë paraqitje shumë të mira në qendër të mbrojtjes dhe pritet që ai të vazhdojë të luajë atje, transmeton kp.
Kështu që Hysaj është ideja më e mirë e mundshme për teknikun Sarri. Ndërkohë edhe Napoli është hedhur në sulm për Thomas Meunier të PSG-së, i cili do të zëvendësonte më së miri mbrojtësin shqiptar.
>
Index:<1265>
Title:<https://www.koha.net/sport/102542/flamuri-i-kosoves-hiqet-nga-tarragona-2018/>
Content:<
Flamuri i Kosovës është hequr nga sajti zyrtar i lojërave mesdhetare "Tarragona 2018".
Në vendin ku janë paraqitur vendet pjesëmarrëse, të gjitha shtetet janë të prezantuara me flamur të tyre, ndërsa vetëm Kosova me akronimin "KOS", shkruan Koha Ditore. Me atë "flamur" në sajtin zyrtar po paraqiten edhe sportistët e Kosovës që po garojnë në Tarragona të Spanjës e po ashtu në atë mënyrë Kosova është e paraqitur edhe në listën e vendeve me medalje të fituara.
Në fillim flamuri i Kosovës ishte prezent në sajt. Por kjo ka ndryshuar të enjten, një ditë pasi Nora Gjakova e Distria Krasniqi fituan medalje të arta në xhudo.
Nga Komiteti Olimpik i Kosovës nuk ka pasur ndonjë njoftim apo reagim për këtë ndryshim. Nuk ka pasur reagim as nga Ministria e Kulturës, Rinisë e Sportit, ndonëse i pari i saj është në Tarragona dhe po përcjell nga afër paraqitjen e sportistëve kosovarë.
Spanja nuk e njeh shtetin e Kosovës dhe fillimisht nuk deshi të pranojë sportistët kosovarë për këtë garë, por pas presionit ndërkombëtar, u zmbraps. Megjithatë, Spanja po vazhdon ta trajtojë si jo të barabartë Kosovën.
>
Index:<1266>
Title:<https://www.koha.net/boterori-2018/102523/xhaka-ylli-i-rrugeve-te-teheranit/>
Content:<
Loja e Granit Xhakës me kombëtaren e Zvicrës po mahnit të gjithë.
Momenti kyç deri në këto momente për Xhakën ka qenë goli që arriti të shënonte në ndeshjen ndaj Serbisë, ku jehona e festimeve po vazhdon edhe sot.
Por mesa duket simpatia për Xhakën dhe Zvicrën ka kaluar kufijtë e Evropës, duke mbërritur edhe në Iranin e largët.
Në kryeqytetin e Iranit, Teheran disa tifozë për të shprehur simpatinë që kanë për kombëtaren helvete kanë pikturuar portretet e Granit Xhakës dhe sulmuesit Breel Embolo në murin e Ambasadës së Zvicrës në Teheran. Fotot e këtij momenti kanë bërë xhiron e rrjetit nga tifozët e përfaqësueses së Zvicrës, transmeton KP.
Grupi i shqiptarëve, që përbëhet nga Xhaka, Shaqiri, Behrami e Xhemaili, do të përballet me Suedinë, në mënyrë që të sigurojë kualifikimin për çerekfinale. Zvicra fazën e grupeve e mbylli në vendin e dytë pas Brazilit, në një grup që përbëhej edhe nga Serbia dhe Kosta Rika.

>
Index:<1267>
Title:<https://www.koha.net/boterori-2018/102519/formacionet-zyrtare-spanje-ndash-rusi/>
Content:<
Spanja dhe Rusia kanë publikuar formacionet zyrtare për ndeshjen e 1/8 së finales në Kupën e Botës.
Në takimin që nis prej orës 16:00, Spanja nuk do të startojë me Andres Iniestan.
Këto janë formacionet zyrtare:

>
Index:<1268>
Title:<https://www.koha.net/sport/102518/ronaldo-refuzon-oferten-e-re-te-realit/>
Content:<
Cristiano Ronaldo raportohet se ka refuzuar ofertë të re të Realit për të zgjatur qëndrimin në Madrid.
Sipas “Tuttosport”, portugezi ka refuzuar kontratën në vlerë prej 30 milionë eurosh në vit.
Pesë herë fituesi i Topit të Artë kishte paralajmëruar në maj pas triumfit në Champions se ky ishte sezoni i fundit te Reali.
Sipas raportimeve, Manchester Unitedi, Juventusi dhe PSG-ja janë ekipet ku ai mund të vazhdojë karrierën.
Agjenti i lojtarit, Jorge Mendes, raportohet se po bën gati largimin e futbollistit nga Reali.
>
Index:<1269>
Title:<https://www.koha.net/boterori-2018/102515/shaqiri-falenderon-zhegren-per-perkrahjen/>
Content:<
Ylli i Zvicrës, Xherdan Shaqiri, ka falënderuar Zhegrën për përkrahjen që po i jep për Kampionatin Botëror.
Futbollisti, me rrënjë nga ky fshat i Gjilanit, ka postuar në Instagram një fotografi të përkrahjes që po i jepet nga Kosova.
Zvicra e Gjilanit
“Faleminderit Zhegra” ka shkruar ai si përshkrim të fotografisë ku shihet një baner në Zhegër e në të cilin shkruan “Krenaria e Kombit” dhe “Zhegra krenohet me ty”.
Shaqiri ishte një nga dy golashënuesit në fitoren e rëndësishme ndaj Serbisë. Këtë gol ai e festoi me shqiponjë dhe këtë fotografi e kanë shfrytëzuar në baner banorët e Zhegrës.

>
Index:<1270>
Title:<https://www.koha.net/boterori-2018/102514/messi-largohet-me-heret-nga-rusia/>
Content:<
Kombëtarja e Argjentinës do të lërë nesër Rusinë pas eliminimit nga Kupa e Botës, por kapiteni i kësaj skuadre Leo Messi ka vendosur të largohet një ditë më herët.
Të dielën në mesditë, Messi është parë të largohet së bashku me familjen e tij nga hoteli ku skuadra amerikano-latine po qëndron, në Bronnitsy, një ditë pas eliminimit nga Franca në 1/8 e Botërorit.
Pas humbjes, Messi kishte shkuar fillimisht në hotelin ku ndodhej familja e tij. Por sot në mëngjes shkoi në qendrën stërvitore të kombëtares, ku mësohet se është përshëndetur me skuadrën.
Të njëjtën gjë mësohet se do të bëjnë edhe disa lojtarë të tjerë të kombëtares së Argjentinës, si Caballero, Ansaldi, Rojo, Banega, Mascherano, Higuain, Mercado, Salvio, Otamendi dhe Aguero, lojtarë që më së shumti luajnë në Evropë dhe kanë një destinacion ndryshe nga pjesa tjetër e skuadrës, që do të rikthehet në vendlindje, transmeton KP.
Kështu e ka justifikuar këtë largim të papritur të Messit shefi i delegacionit të kombëtares së Argjentinës, që tha se ai dhe disa lojtarët e tjerë që aktivizohen në Evropë kanë një agjendë tjetër.
>
Index:<1271>
Title:<https://www.koha.net/sport/102489/dicko-teddy-rineri-i-xhudos-se-femrave/>
Content:<
Ajo është vetëm 18-vjeçare, por Romane Dicko qysh tash po krahasohet me një prej sportistëve më dominues në botë.
Të dy janë xhudistë të peshës së rëndë. Të dy përfaqësojnë Francën. Të dy janë kurorëzuar me titull të Evropës para ditëlindjes së 19-të. Por, Dicko kërkon më tepër sesa vetëm të njihet si "Teddy Rineri femër", shkruan Koha Ditore.
"Unë nuk jam yll", thotë Dicko, që pranon se është e lajkatuar të krahasohet me kampionin e dhjetëfishtë të botës Teddy Riner, i cili është i pamposhtur që nga viti 2010. "Siç thotë babai im, unë jam Romane dhe e bëj vetë rrugën time".
Dicko është inspiruar të futet në xhudo duke shikuar shpërthimin e bashkëkombëses së saj Audrey Tcheumeo në lojërat olimpike "Londra 2012"... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1272>
Title:<https://www.koha.net/sport/102505/arsenali-transferon-torreiran-javen-e-ardhshme/>
Content:<
Arsenali raportohet se do të kompletojë transferimin e mesfushorit uruguaian Lucas Torreira, javën e ardhshme.
“Topçinjtë” janë në bisedime me lojtarin e Sampdorias qe disa javë. Sipas “The Mail”, Arsenali është në fund të bisedimeve dhe tashmë pritet të përfundojë marrëveshja në vlerë prej 25 milionë funtesh.
22-vjeçari pritet të zyrtarizohet së shpejti, pasi bisedimet me lojtarin konsiderohen të përfunduara me sukses.
>
Index:<1273>
Title:<https://www.koha.net/boterori-2018/102504/washington-post-harrojeni-ronaldon-e-messin-e-kemi-xhaken-ne-boteror/>
Content:<
Granit Xhaka, mesfushori shqiptar i Zvicrës, është një prej yjeve që duhet patjetër ta përcillni në Botëror, sipas prestigjiozes Washington Post.
Botërori mbeti pa dy lojtarët më të mirë në dhjetë vitet e fundit, Cristiano Ronaldo e Lionel Messi, por ky medium thotë se janë nëntë emra që duhet t’i përcjellin tifozët e futbollit, duke përfshirë yllin e Zvicrës, Granit Xhaka, transmeton Koha.net.
“Emri i madh për Zvicrën është Xherdan Shaqiri, por mos e harroni Xhakën, mesfushorin e guximshëm që e ngriti Zvicrën në një kategori të rëndë në botë. Zvicra e përdor Xhakën për të furnizuar me topa sulmuesit, por pret nga ai që të përfshihet në lojë me gjuajtjet e tij”, thuhet në përshkrim të Washington Postit për Xhakën.
Ky medium ka postuar edhe supergolin e Xhakës ndaj Serbisë duke e quajtur “raketë”.
Yjet tjera që duhet t’i përcillni janë:
Kylian Mbappe, sulmues i Francës
Harry Kane, sulmues i Anglisë
Romelu Lukaku, sulmues i Belgjikës
Edinson Cavani, sulmues i Uruguait
Luka Modriq, mesfushor i Kroacisë
Chucky Lozano, sulmues i Meksikës
Christian Eriksen, mesfushor i Danimarkës
Denis Cheryshev, sulmues i Rusisë

>
Index:<1274>
Title:<https://www.koha.net/boterori-2018/102501/kane-thote-se-perballja-me-kolumbine-per-angline-eshte-momenti-i-se-vertetes/>
Content:<
Anglia do të ndeshet me Kolumbinë për të kaluar në çerekfinale të Kampionatit Botëror.
Sulmuesi i Anglisë, Harry Kane, ka deklaruar sot se për kombëtaren e vendit të tij ka ardhur momenti i së vërtetës, pasi tani do të nisë faza më e vështirë, ajo e eliminimit direkt.
Përballë “3 luanëve” do të jetë Kolumbia, një ndeshje ku djemtë e trajnerit Gareth Southgate konsiderohen favoritë, por humbja ndaj Belgjikës krijoi disa pikëpyetje për Anglinë.
Ndaj Kane shpreson që me golat e tij të ndihmojë anglezët të avancojnë më tej.
“Ky është momenti i së vërtetës për të gjithë ne. Kolumbia është një rivale e fortë, ka disa lojtarë të shkëlqyer, ndaj duhet të jemi gati. E nisëm mjaft mirë Botërorin, por tani nis një turne i ri. Ne jemi fokusuar për të gjetur një rrugë për ta fituar këtë turne. Qëllimi është që të shkojmë në një nivel tjetër, më të lartë. Kemi dy vite që punojmë, jemi përmirësuar dhe është koha që këtë gjë ta tregojmë ndaj Kolumbisë”, tha Kane.
>
Index:<1275>
Title:<https://www.koha.net/sport/102488/taekwondisti-17-vjecar-sfidoi-ciklistet-profesioniste-nga-holanda/>
Content:<
Ka vetëm dy vjet që merret profesionalisht me çiklizëm. Por çiklisti junior i përfaqësueses së Kosovës, Zani Sylhasi sfidoi tre garues të klubit holandez WV Breda: Bart Dielissen, Innokenty Zavyalov dhe Daff Koemans, që të tre profesionistë në këtë sport.
Zavyaolov, Koemans dhe Dielissen zunë tri vendet e para, kurse pas tyre në konkurrencën individuale doli 17-vjeçari nga Gjakova në garën më të madhe të çiklizmit në vend "Tour de Kosova" (Rrethi i Kosovës), që u mbajt për katër ditë rresht në fillim të këtij muaji. Ishte edicioni i 18-të me radhë, shkruan Koha Ditore.
Çiklisti, që njëherësh është edhe taekwondist aktiv, e vlerëson sukses të madh vendin e katërt.
"Unë isha i kategorisë së juniorëve, kurse treshja e klubit holandez u përkasin garuesve elitarë. Ata nuk e patën të lehtë", thotë Sylhasi... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1276>
Title:<https://www.koha.net/boterori-2018/102487/behrami-kapiten-i-zvicres-ndaj-suedise/>
Content:< 
Mesfushori shqiptar, Valon Behrami do të jetë kapiten i Zvicrës në duelin e 1/8 së finales në Kampionatin Botëror kundër Suedisë, shkruan “20 min”.
Behrami do të jetë kapiten në mungesë të të suspenduarit Stephan Lichtsteiner, përcjell albinfo.ch.
Lichtsteiner mori karton në ndeshjen ndaj Kosta Rikës, që ishte i dyti për të në këtë Botëror.
“Unë jam edhe më krenar që kam veshur këtë fanellë”, është shprehur Behrami.
Mesfushori shqiptar kishte impresionuar kundër Brazilit, duke ndalur në veçanti Neymarin.
Kandidat për kapiten ishte edhe Granit Xhaka, i cili ishte kapiten ndaj Panamasë në një ndeshje miqësore në fund të marsit.
Behrami po luan në Botërorin e katërt në karrierën e tij, derisa ka luajtur edhe në dy Kampionate Evropiane.
>
Index:<1277>
Title:<https://www.koha.net/boterori-2018/102478/edhe-biglia-pensionohet-nga-argjentina/>
Content:<
Pas Javier Mascherano, një tjetër veteran i kombëtares së Argjentinës i ka thënë lamtumirën ekipit pas eliminimit nga Botërori “Ru2i 2018”.
Ai është Lucas Biglia, 32 vjeç, që ka deklaruar se nuk do të veshë më fanellën e kombëtares.
Mesfushori i Milanit në Serinë A, ka vendosur të mos luajë më për Argjentinën, fanellën e së cilës e ka veshur në 58 ndeshje dhe ka realizuar vetëm një herë.
“Është momenti për të hapur krahun, për të qenë të ndershëm me veten tonë dhe të mos krijojmë iluzione të kota. Më vjen keq për eliminimin, por ky është futbolli. Prisnim diçka më shumë, por nuk ia dolëm mbanë. Tani është koha që të rinjtë të vijnë në kombëtare”, tha Lucas Biglia, që nuk është aktivizuar shumë në këtë Botëror nga trajneri Jorge Sampaoli, transmeton KP.
>
Index:<1278>
Title:<https://www.koha.net/boterori-2018/102465/pogba-lavderon-messin-pas-perballjes-ne-boteror/>
Content:<
Pas humbjes me Francën, Argjentina i ka thënë lamtumirë ëndrrës që quhet Botëror.
Në “Kazan Arena”, formacioni i Deschamps ka fituar 4-3 dhe ka siguruar një vend në çerekfinale.
Paul Pogba, mesfushori i “Les Bleus”, ka komentuar fitoren dhe i ka dhënë një mesazh Leo Messit.
“Argjentina është një skuadër e madhe. Kanë krijuar shumë raste ndaj nesh, ndoshta nuk kanë qenë aq sa duhet të shpejtë, por kanë luajtur mirë”, ka thënë ylli i Unitedit. “Messi është një yll i futbollit, për mua mbetet më i miri në planet, pavarësisht nga humbja. Kur ndeshja ishte 2-1 për ata, nuk kam menduar se ishim të mundur. Shpresa vdes e fundit. Objektivi ynë është të fitojmë ndeshjen e ardhshme, duhet të vazhdojmë përpara”.
>
Index:<1279>
Title:<https://www.koha.net/boterori-2018/102463/ronaldo-flet-pas-eliminimit/>
Content:<
Cristiano Ronaldo ka folur për herë të parë pas eliminimi nga Kupa e Botës. Kombëtarja e Portugalisë është eliminuar nga Botërori pas humbjes 2:1 nga Uruguai në Sochi.
Ylli i Real Madridit është deklaruar krenar me ekipin e Portugalisë, stafin teknik dhe federatën. Ai po ashtu ka folur edhe për të ardhmen e tij në ekipin kombëtar, transmeton KP.
“Ne po largohemi me kokat lart, si kapiten i ekipit, jam krenar për ekipin, stafin teknik dhe federatën”, ka deklaruar Ronaldo.
“Nëse do të vazhdoj me ekipin kombëtar? Tash nuk është koha për të folur për të ardhmen, por mendoj se kemi një grup të madh lojtarësh”, ka shtuar ai.
Cristiano Ronaldo është 33 vjeçar, dhe në botërorin e radhës që organizohet në Katar, do të jetë në moshën 37 vjeçare.
>
Index:<1280>
Title:<https://www.koha.net/sport/102461/fatri-njeriu-fluturues-nga-kosova/>
Content:<
Fatri Jusufi është një sportist i veçantë nga Kosova. 41-vjeçari ka dhjetë vjet që është i përfshirë në një sport të rrallë - parashutizëm.
Mirëpo, sporti të cilit i është përkushtuar në pesë vjetët e fundit, bën që Fatri të jetë unik, i vetmi në Kosovë, shkruan Koha Ditore.
Bëhet fjalë për "wingsuit" apo kostum i ajrit, sport ky që po përhapet me shpejtësi të madhe dhe po e pushton çdo vend të botës. Wingsuit është disiplinë që futet në kategorinë e sporteve ekstreme, pasi nëpërmjet këtij kostumi njeriu mund të shijojë fluturimin.
"Rënien vertikale ne e përkthejmë në fluturim horizontal", shpjegon Jusufi fluturimin me anë të wingsuit. "Pra, i bie që për një metër rënie vertikale, fluturon tri metra horizontalisht".
Wingsuit është një kostum me dizajn aerodinamik dhe nga materiali që mbushet me ajër përmes xhepave. Gjithashtu, ka edhe një parashutë... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1281>
Title:<https://www.koha.net/boterori-2018/102452/tabarez-ishte-e-veshtire-njejte-edhe-me-francen-por-synojme-shume/>
Content:<
Trajneri i Uruguait, Oscar Tabarez është ndarë shumë i kënaqur me paraqitjen e ekipit të tij në sfidën e sotme ndaj Portugalisë, që e cilësoi një kundërshtar shumë të vështirë.
Uruguai u kualifikua në çerekfinale të Botërorit pas fitores 2 me 1 ndaj Portugalisë, me të dyja golat e shënuara nga Cavani, transmeton Koha.net.
“Tipari dallues i kësaj ndeshje ishte përkushtimi që lojtarët treguan në lojë, dhe kjo është mënyra se si ne e shohim futbollin. Ishte shumë e vështirë. Portugalia pati më tepër topin në këmbë dhe shumicën e kohës ishin në fushën tonë, dhe do të ishte më mirë për ne sikur ta kishim më tepër topin dhe të luanim më afër portës së tyre. Por ne kemi ekip shumë të fortë në aspektin e mentalitetit dhe jam shumë i lumtur për këtë”, është shprehur Tabarez.
Ai edhe ndeshjen ndaj Francës e sheh si shumë të vështirë, ndërsa i sheh veçanërisht të rrezikshëm Griezmannin e Mbappen.
Ai gjithashtu ka konfirmuar se, “Cavani ka pësuar një lëndim por që duhet ta shikojmë se si zhvillohet situata pasi nuk është e qartë në këtë fazë se sa serioze. Por, si gjithmonë ne do të mbështetemi në fuqinë e ekipit tonë”.
>
Index:<1282>
Title:<https://www.koha.net/boterori-2018/102450/fernando-santos-flet-per-te-ardhmen-e-ronaldos-me-portugaline/>
Content:<
Trajneri i Portugalisë, Fernando Santos pas eliminimit të ekipit të tij nga Botërori Rusia 2018 ka komentuar edhe të ardhmen e Cristiano Ronaldos me kombëtaren portugeze.
Ronaldo, 33 vjeçar, ka udhëhequr Portugalinë drejt sukseseve, megjithatë nuk dihet nëse ai do të jetë i gatshëm për Botërorin 2022 që do të mbahet në Katar, transmeton Koha.net.
“Cristiano ka ende shumë për t’i dhënë futbollit dhe shpresoj se ai do të qëndrojë që t’i ndihmojë lojtarët e rinj të rriten e të zhvillohen. Kemi një ekip me shumë lojtarë të rinj dhe sigurisht se të gjithë duam atë me ne”, është shprehur Santos.
Portugalia u eliminua nga Uruguai në 1/8 së finales, pasi humbi 2 me 1.
>
Index:<1283>
Title:<https://www.koha.net/boterori-2018/102448/boterorit-i-humbasin-10-topa-te-arte-brenda-dites/>
Content:<
Botërori “Rusi 2018” do të mbahet mend për faktin se brenda një dite u eliminuan dy futbollistët që kanë dominuar futbollin në 10 vitet e fundit.
Leo Messi dhe Cristiano Ronaldo, fitues të 10 Topave të Artë të fundit, u larguan nga Botërori në të njëjtën fazë (1/8) dhe në të njëjtën ditë. Argjentina u mund 4-3 nga Franca, ndërsa Portugalia u mposht 2-1 nga Uruguaji, transmeton TCH.
Përsa u përket statistikave individuale, Messi shënoi vetëm një gol në “Rusi 2018” (ndaj Nigerisë), ndërsa Ronaldo 4 (tregolësh ndaj Spanjës dhe një gol ndaj Marokut).
>
Index:<1284>
Title:<https://www.koha.net/boterori-2018/102445/pogba-mbappe-shume-me-i-talentuar-se-une/>
Content:<
Paul Pogba nuk ka kursyer lëvdatat për bashkëkombasin e tij, Kylian Mbappe, i cili ka pasur një paraqitje fantastike sot ndaj Argjentinës.
Mbappe, 19 vjeçar, shënoi dy gola në fitoren prej 4 me 2 ndaj Argjentinës, duke i siguruar Francës kualifikimin për në çerekfinale të Botërorit, transmeton Koha.net.
“Kylian është shumë më i talentuar se unë. A e shihni se çfarë bën në këtë moshë? Jo, unë asnjëherë nuk e kam pasur talentin e tij. Ai ka aq shumë shpejtësi, dhe është sulmues, nuk mund të krahasohet me mua”, është shprehur Pogba.
>
Index:<1285>
Title:<https://www.koha.net/boterori-2018/102426/fifa-denon-rusine-per-shkak-te-nje-baneri/>
Content:<
FIFA ka dënuar nikoqirin e Botërorit, Rusinë për shkak të një baneri diskriminues të shfaqur në humbjen prej 3 me 0 ndaj Uruguait.
Reuters raporton se FIFA ka gjobitur Rusinë me 10 mijë franga zvicerane për shkak të banerit diskriminues të shfaqur nga fansat rusë, transmeton Koha.net.
Të dielën Rusia luan ndaj Spanjës, pasi nikoqiri ka arritur të kualifikohet në 1/8 së finales, që është hera e parë për këtë kombëtare në periudhën post-sovjetike.
>
Index:<1286>
Title:<https://www.koha.net/sport/102424/manaj-transferohet-te-klubi-spanjoll/>
Content:<
Rey Manaj nuk është më një futbollist i Interit.
Sulmuesi shqiptar ka firmosur një kontratë 5-vjeçare me ekipin spanjoll Albacete, skuadër e kategorisë së dytë, transmeton TCH.
Manaj luajti sezonin e kaluar i huazuar po në Spanjë, te Granada. Në këtë skuadër ai zhvilloi 19 ndeshje dhe shënoi vetëm një gol.
>
Index:<1287>
Title:<https://www.koha.net/boterori-2018/102423/mbappe-barazon-rekordin-e-peles/>
Content:<
Kylian Mbappe shënoi dy gola në fitoren 4-3 të Francës ndaj Argjentinës, duke lënë në hije fituesin 5 herë të Topit të Artë, Leo Messin.
Përveç golave, sulmuesi i PSG fitoi edhe 11-metërshin që shndërroi në gol Antoine Griezmann, në minutën e 11 të ndeshjes, transmeton TCH.
Por, dygolëshi i sotëm bën që Mbappe të barazojë rekordin e legjendës së futbollit Pele, duke u bërë lojtari i dytë nën 20 vjeç që shënon dygolësh në Botëror.
>
Index:<1288>
Title:<https://www.koha.net/sport/102419/defoe-thote-se-e-deshiron-rikthimin-e-balet-ne-premier-lige/>
Content:<
E ardhmja e Gareth Balet te Real Madridi mbetet në dyshim, dhe ish-bashkëlojtari i tij te Tottenhami, Jermain Defoe ka shprehur dëshirën për rikthimin e uellsianit në Premier Ligë.
“Do të doja ta shihja atë përsëri në Premier Ligë, mendoj se të gjithë do të ishin të emocionuar për këtë. Ai është i lidhur me shumë klube. Kam parë Chelsean, Liverpoolin, e Manchester Unitedin, por më së shumti me Unitedin, e gjithashtu edhe me Manchester Cityn”, ka thënë Defoe për Transfer Talk.
Ai më tutje shton se, “Premier Liga i përshtatet atij. Dhe rikthimi i tij pas asaj që ka arritur me Realin dhe me përvojën që do të sillte përsëri te një klub i madh, do të ishte fantastike”.
Qe një kohë të gjatë Bale është lidhur me një rikthim në Premier Ligë, me top klubet që kanë shprehur interesim për të.
>
Index:<1289>
Title:<https://www.koha.net/sport/102416/juventusi-kerkon-85-milione-euro-per-pjaniqin/>
Content:<
Juventusi kërkon 85 milionë euro për ta lënë të lirë mesfushorin boshnjak, Miralem Pjaniq, raporton Tuttosport.
Interesim për Pjaniqin ka shprehur interesim gjiganti katalunas, Barcelona, që është në kërkim të një top mesfushori për ta zëvendësuar Andres Iniestan, transmeton Koha.net.
Përkundër që raportohet se Pjaniq është pajtuar për kushtet personale me Barçën, një marrëveshje finale ndërmjet kampionëve, të Spanjës e Italisë, është larg finalizimit.
>
Index:<1290>
Title:<https://www.koha.net/boterori-2018/102411/uruguai-ndash-portugalia-formacionet-zyrtare/>
Content:<
Kanë mbetur pak më pak se një orë nga fillimi i derbit mes Uruguait dhe Portugalisë.
Ndeshja zhvillohet në 1/8 e finales së Kampionatit Botëror të Futbollit “Rusia 2018” dhe është me eliminim direkt.
Në ndeshjen e parë të 1/8 se finales, Franca e ka dërguar në shtëpi Argjentinën, të cilën e ka mposhtur me rezultat 4-3, transmeton kp.
Trajnerët kanë zgjedhur formacionet 4-4-2, me këta lojtarë nga fillimi:

>
Index:<1291>
Title:<https://www.koha.net/boterori-2018/102410/mbappe-lojtari-i-ndeshjes-france-ndash-argjentine/>
Content:<
Sot është zhvilluar derbi i vërtetë në mes Francës dhe Argjentinës në 1/8 e finales së Botërorit.
“Gjelat” u treguan të fuqishëm përball argjentinasve të udhëhequr nga lojtari më i mirë në botë, Messi, transmeton KP.
Për fitoren 4-3 të francezëve më i merituari është i riu Kylian Mbappe dhe sulmuesi 19-vjeçar i Paris Saint-Germainit, është shpallur nga FIFA lojtari më i mirë i ndeshjes, pasi shënoi dy gola në fitoren 4-3 të francezëve dhe po ashtu nxori penallti, të cilën Griezmann e shndërroi në gol.
Mbappe gjatë tërë kohës u solli probleme mbrojtjes argjentinase, ndaj të cilit pati ndërhyrje të vazhdueshme, si e vetmja mundësi për ta ndalur.
Mbappe u vlerësua me notën 9.07.
>
Index:<1292>
Title:<https://www.koha.net/sport/102404/zyrtare-interi-perforcohet-me-matteo-politanon/>
Content:<
Interi ka konfirmuar transferimin në formë huazimi të Matteo Politanos.
Sulmuesi italian bashkohet për një sezon në huazim me Interin, me të drejtë blerje në fund të sezonit, transmeton Koha.net.
24 vjeçari bashkohet me Interin nga skuadra e Sassuolos.

OFFICIAL! 🙌✍🏼@MPolitano16 ⚫️🔵

👉 https://t.co/Wy1t5cXfKT#WelcomeMatteo #InterIsHere pic.twitter.com/3hXb6MwR2t
— Inter (@Inter_en) June 30, 2018

>
Index:<1293>
Title:<https://www.koha.net/sport/102398/valon-berisha-kryen-testet-mjekesore-te-lazio/>
Content:<
Valon Berisha së shpejti do të zyrtarizohet si lojtari më i ri i Lazios.
Ylli kosovar ka kryer sot testet mjekësore te Lazio, ka konfirmuar klubi italian përmes faqes zyrtare, transmeton Koha.net.
Berisha ka pasur paraqitje fantastike sezonin e kaluar me Salzburgun, me të cilin arriti shumë lartë në Ligën e Evropës.

✅ Visite terminate per Valon #Berisha! pic.twitter.com/U221ao7uQS
— S.S.Lazio (@OfficialSSLazio) June 30, 2018

>
Index:<1294>
Title:<https://www.koha.net/sport/102392/benzema-drejt-serie-a/>
Content:<
Karim Benzema mund të largohet në afatin kalimtar të verës nga Real Madridi.
AS raporton se sulmuesin francez e dëshiron në radhët e veta trajneri italian, Carlo Ancelotti, i cili ka marrë drejtimin e Napolit, transmeton Koha.net.
Megjithatë një problem për t’u realizuar ky transferim është paga e lartë e 30 vjeçarit, i cili kërkon 8.5 milionë euro në sezon.
Kurse për shërbimet e tij Reali kërkon 50 milionë euro.
>
Index:<1295>
Title:<https://www.koha.net/boterori-2018/102389/januzaj-sfestoj-me-shqiponje-sepse-sdua-te-bej-veprime-politike/>
Content:<
Dy lojtarët e Zvicrës me prejardhje nga Kosova, Granit Xhaka dhe Xherdan Shaqiri, u ndëshkuan nga FIFA me gjobë për shkak të festës së tyre me simbolin kombëtar shqiponjën pas golave të shënuar në ndeshjen kundër Serbisë.
E sulmuesi belg, Adnan Januzaj, i cili po ashtu ka prejardhje nga Kosova, ndonëse ka lindur dhe është rritur në Bruksel, edhe pse shënoi gol në këtë Botëror kundër Anglisë, nuk festoi me në të njëjtën mënyrë.
Në një prononcim për AFP-në, Januzaj tha se nuk dëshiron të bëjë festime politike pas golave.
“Nuk jam shumë i përqendruar në momentin pas shënimit të golit”, tha Januzaj, raporton Koha.net.
“Është gol me plot emocione, po festoja me fansat dhe bashkëlojtarët, por mendoj se janë dy fusha – ajo e futbollit dhe ajo politike. Unë i festoj golat me bashkëlojtarët e mi”, tha Januzaj.
Januzaj tha se beson që goli i tij të jetë festuar në Kosovë. “Mendoj që po! Lojtarë tjerë shqiptarë kanë shënuar në këtë Botëror, mendoj se këto festohen gjithandej, është shumë mirë”, theksoi ai.
Adnan Januzaj, ditë më parë ka ripërsëritur deklaratën se është belg dhe se është i lumtur që luan për Belgjikën.
>
Index:<1296>
Title:<https://www.koha.net/sport/102364/berisha-le-australine-per-te-vazhduar-karrieren-ne-japoni/>
Content:<
Sulmuesi i Përfaqësueses së Kosovës, Besart Berisha, është larguar nga Melbourne Victory, një vit para se t&#39;i skadonte kontrata.
32-vjeçari, të premten ka njoftuar se nuk do të jetë më pjesë e Melbourne Victory dhe se karrierën do ta vazhdojë jashtë A-League. Vetë ai nuk ka zbuluar adresën e re, po mediumet australiane kanë shkruar se ai tashmë ka firmosur kontratë me një skuadër në J-League të Japonisë.
Bëhet e ditur se sulmuesi do t&#39;i bashkohet ish-trajnerit të tij, Ange Postecoglou te skuadra Sanfrecce Hiroshime që është lidere në J-League. Ai pritet të zyrtarizohet gjatë ditëve në vijim te kjo skuadër. Për kartonin e tij, ekipi nga Japonia pritet të paguajë rreth një milion euro dëmshpërblim.
Berisha me ekipin japonez do të firmosë për një vit e gjysmë dhe gjatë kësaj periudhe pritet të marrë pagë rreth katër milionë euro.
>
Index:<1297>
Title:<https://www.koha.net/sport/102359/alaj-thote-se-ne-stadiumin-fadil-vokrri-po-punohet-per-te-perfunduar-punimet-me-kohe/>
Content:<
Drejtori i departamentit për sport në MKRS, Ibër Alaj ka vizituar sot stadiumin “Fadil Vokrri” në Prishtinë ku po vazhdojnë punimet për rinovimin e tij.
Sot janë bërë saktësisht dy vite që nga fillimi i punimeve të stadiumit të Prishtinës, por ende nuk është finalizuar i gjithë projekti.
Iber Alaj me anë të një postimi në Facebook, ka njoftuar se kanë ndërmarrë masa shtesë për punimet në stadium.
“Sot vizitova Stadiumin e qytetit në Prishtinë, ku zyrtarisht kanë filluar punimet më 2016, për të parë nga afër ecurinë e punimeve sipas dinamikës së paraparë dhe hapjen e kanaleve pas dhënies se pëlqimit energjetik nga KEDS për vendosjen e trafos me kyçje të veçantë sipas lejes ndërtimore nga MMPH, duke ditur rëndësinë e projektit për futbollin e Kosovës MKRS-së dhe kompania realizuese e punimeve kemi ndërmarrë masa shtesë për përfundimin e projektit konform normave dhe standardeve të objekteve sportive të futbollit kategoria e IV-të sipas rregullores së UEFA-s duke rritur dinamiken dhe kapacitetin për përfundimin me kohë të projektit”, ka shkruar Alaj në rrjetin social Facebook.
>
Index:<1298>
Title:<https://www.koha.net/boterori-2018/102355/komunistet-nuk-lejojne-paraden-e-tifozeve-te-meksikes-ne-moske/>
Content:<
Pas kundërshtimit të Partisë Komuniste ruse, tifozët të futbollit nga Meksika, kanë hequr dorë që të festojnë duke organizuar një paradë në Sheshin e Kuq të Moskës.
Ata planifikonin që përmes kësaj parade të festonin kualifikimin e mëtejmë të kombëtares së tyre në Kupën e Botës.
Tifozët meksikanë kishin planifikuar që të zhvillonin një paradë në Moskë të titulluar “Dita e të Vdekurve”. Ata planifikonin që të marshonin në Sheshin e Kuq me kostume dhe skelete – festime të ngjashme që bëhen në Meksikë çdo vit, për të nderuar të vdekurit.
Por, anëtarët e Partisë Komuniste ruse kanë refuzuar që meksikanët të zhvillojnë një performacë të tillë, të cilën e kanë cilësuar si “ritual makabër”.
Ata kanë refuzuar që një paradë e tillë të mbahet në këtë shesh, ku gjendet edhe varri i Vladimir Leninit dhe heronjve të tjerë rusë.
Zëdhënësi i kësaj partie, Sergei Malinkovich ka thënë se anëtarët e kësaj partie e konsiderojnë Sheshin e Kuq si vend të “shenjtë” dhe se shumica e rusëve do të ndiheshin të ofenduar nëse një paradë e tillë do të mbahej në këtë hapësirë.
Edhe përfaqësues të Kishës Ortodokse ruse kanë shprehur kundërshtimin e tyre me paradën e tifozëve meksikanë.
>
Index:<1299>
Title:<https://www.koha.net/boterori-2018/102350/hierro-konfirmon-pranine-e-de-geas-ne-porte/>
Content:<
Përzgjedhësi i Spanjës, Fernando Hierro, ka konfirmuar se David de Gea dhe Diego Costa do të jetë titullarë në takimin e 1/8 së finales kundër Rusisë që zhvillohet të dielën.
Vendi i Costas nuk do të preket pasi sulmuesi i Atletico Madridit ka treguar formë të mirë në fazën e grupeve me tri gola, ndërsa Hierro ishte nën presion për ta lënë në bankën rezervë De Gean pas gabimit ndaj Portugalisë.
“Po, De Gea do të luajë. Nuk mendoj ndryshime në portë. Costa? Nëse do të ketë ndryshime do t’i shihni, por Diego Costa ka qenë titullar në tri ndeshje dhe ka shënuar tri gola”, tha përzgjedhësi Hierro për Radio Nacional de Espana, kur u pyet për portierin De Gea dhe sulmuesin Costa.   
>
Index:<1300>
Title:<https://www.koha.net/boterori-2018/102346/casemiro-kerkon-kujdes-te-madh-ndaj-meksikes/>
Content:<
Brazili mund të jetë favorit për ta mposhtur Meksikën dhe të avancojë në çerekfinale të Kupës së Botës, por mesfushori Casemiro thotë se meksikanët e eliminuan Gjermaninë, që është fakt se në futboll, favorit nuk ka.
Brazili të hënën përballet me Meksikën në Samara. Casemiro shton po ashtu se pesë herë kampioni i Botës asgjë nuk merr si të kryer, sidomos pasi e pa Gjermaninë kampione në fuqi, teksa eliminohej nga gara dhe përfundoi e fundit në grup.
“Ky favorizim vjen nga ju. Fanella nuk ta fiton lojën. Shikojeni Gjermaninë. Me gjithë ata futbollistë që i ka, gjithë atë favorizim, përsëri u eliminua në rundin e parë. Jemi mirë. Të gjithë lojtarët janë të nivelit të lartë, ekipet e tyre janë gjithmonë favorit. Kështu që ne jemi mësuar me presion. Gjithmonë kemi respekt, qetësi dhe kokulur. Duhet të luajmë futboll për ta mposhtur Meksikën”, iu tha Casemiro gazetarëve në qendrën stërvitore të Brazilit.
Brazili në këtë përballje është favorit për shkak të formës së dobët të Meksikës kundër ekipeve të Amerikës Jugore në finalet e Botërorit. Në 15 gara të ndryshme para Rusisë, Meksika vetëm një herë e ka mposhtur një ekip amerikanojugor, Ekuadorin, 2:1 në vitin 2002.
>
Index:<1301>
Title:<https://www.koha.net/sport/102345/tri-klube-ne-pritje-te-lebron-jamesit/>
Content:<
LeBron James është në prag të skadimit të kontratës së tij me Cleveland Cavaliers, dhe do të mbetet më pas basketbollist i lirë, raportojnë mediet e huaja.
33-vjeçari James do të fitonte 35.6 milionë dollarë në sezonin e ri 2018/19 nëse do të vazhdonte me “Kalorësit”. Sipas ESPN, James përsëri do të fitonte hiç më pak se 207 milionë dollarë për pesë vitet e ardhshme me Cavaliers, ndërsa klubet tjera mund të ofrojnë në maksimum 152 milionë për katër vjet.
Të dielën në mëngjes ai do të kërkojë skuadër të re, ndërsa ekipet ku ai mund të përfundojë janë Los Angeles Lakers, Houston Rockets dhe Philadelphia 76ers, skuadra këto më të pëlqyerat si destinacion i ardhshëm për Mbretin James.
>
Index:<1302>
Title:<https://www.koha.net/boterori-2018/102341/ozili-ende-nuk-beson-se-gjermania-eshte-eliminuar/>
Content:<
Mesut Ozil thotë se i dhemb vërtet shumë, që Gjermania ra që në pengesën e parë (fazën e grupeve) të Kupës së Botës 2018, duke mos u kualifikuar për në 1/8 finale.
Ndonëse Gjermania mposhti Suedinë, falë një goditjeje të lirë të Toni Kroos, humbjet ndaj Meksikës dhe Koresë së Jugut i panë kampionët e botës në fuqi të përfundonin të fundit në Grupin F.
Gjermania ishte ndër favoritët para turneut, pasi triumfoi në Kupën e Konfederatave të vitit të kaluar, për t’ia shtuar kurorës së kampionit në “Brazil 2014”. Por “Die Mannschaft” nuk arriti ta kalonte raundin e parë të Botërorit për herë të parë që nga viti 1938, duke e lënë Ozilin në rrugën e gabimeve.
Pas humbjes me Korenë e Jugut, trajneri i Gjermanisë, Joachim Low, këmbënguli se Ozil nuk ishte i vetmi lojtar që prodhoi një performancë të ulët, por kjo nuk i ndali kritikat ndaj mesfushorit të Arsenalit. Duke parë të gjitha kritikat ndaj tij, 29-vjeçari pohon se mund t’i duhet një kohë e mirë që ta harrojë plotësisht fatkeqësinë e Gjermanisë në “Botërorin 2018”.
“Nuk më besohet që jemi larguar nga Kampionati Botëror që në fazën e grupeve. Madje, vendi i fundit në grup na ka lënduar më shumë, – shkruan Ozil në Instagram. – Ne nuk ishim mjaft mirë, do të duhet kohë për ta marrë veten nga ky zhgënjim”. Nën udhëheqjen e trajnerit Low, Gjermania arriti në finalen e “Euro 2008”, në çerekfinale të “Euro 2012” dhe “Botërorit 2010”.
>
Index:<1303>
Title:<https://www.koha.net/sport/102334/alissoni-refuzon-chelsean-per-realin/>
Content:<
Portieri i Romës, Alisson dëshiron kalimin te Real Madridi, përkundër interesimit nga Chelsea.
Numri një i përfaqësueses së Brazilit është lidhur me një largim nga Roma gjatë kësaj vere.
Klubi italian ka refuzuar një ofertë prej 60 milionë eurove nga Chelsea pasi dëshiron 75 milionë euro.
Gazeta “Il Messaggero” raporton se Chelsea do të rikthehet me një ofertë të re, por lojtari dëshiron kalimin në Bernabeu.
>
Index:<1304>
Title:<https://www.koha.net/sport/102324/kaliniq-ftohet-tek-atletico-nga-simeone/>
Content:<
Atletico Madridi ka shprehur interesim për transferimin e Milanit, Nikola Kaliniq.
Kroati në sezonin e tij të parë me Milanin nuk kaloi një formë të mirë, e cila e përcolli edhe në Botërorin që po mbahet në Rusi pasi u përjashtua nga përfaqësuesja shkaku i refuzimit që të luante si zëvendësues.
Corriere della Sera, raporton se Diego Simeone është i interesuar që t’i ofrojë 30 vjeçarit një fillim më të mirë.
Gazeta italiane raporton se trajneri argjentinas personalisht i ka telefonuar zyrtarët e Milanit për transferimin e mundshëm.
>
Index:<1305>
Title:<https://www.koha.net/boterori-2018/102320/ruset-po-tregohen-nikoqire-te-mire/>
Content:<
Frika e shkencëtarit të kompjuterikes nga Senegali, Alioune Ndiaye se mund të përballet me abuzime raciste në botërorin "Rusia 2018" nuk është materializuar.
Gjithashtu, nuk është materializuar as frika e tifozëve të tjerë të huaj, që kanë vendosur ta përcjellin botërorin nga afër, transmeton Koha Ditore.
Kur ka kaluar gjysma e botërorit, asnjë incident i madh racist nuk është raportuar mes lojtarëve apo tifozëve, pavarësisht shqetësimeve në prag të kësaj ngjarjeje, ku organizatorët frikësoheshin se mund të dëmtohen nga racizmi.
Grupet ndërkombëtare për të drejtat e njeriut që kishin alarmuar për një seri incidentesh raciste në ndeshjet e futbollit të kampionatit rus, muaj para fillimit të botërorit kanë pranuar se përvoja në turneun e madh të futbollit deri më tani ka qenë përgjithësisht pozitive.
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1306>
Title:<https://www.koha.net/boterori-2018/102318/me-futjen-e-penalltive-ne-loje-ethet-arrijne-kulmin/>
Content:<
Mjeshtëria e ashpër e futbollit - gjuajtja e penalltive - arrin në botërorin "Rusia 2018" të shtunën (sot) pas dy javëve të mbushura me ndeshjet e fazës së grupeve.
Seritë e penalltive janë të gatshme për të shpërndarë dozat karakteristike të gëzimit të shfrenuar, por edhe thyerje të zemrave në fazën e nokautit, sa herë që ndeshjet mbyllen baras. Gjuajtje të penalltive ka pasur në çdo botëror prej vitit 1982, kështu, transmeton Koha Ditore.
Dhe pasojat e dështimit nuk janë më shkatërruese në asnjë nivel garash sesa në botëror, ku dy finale dhe pesë gjysmëfinale janë vendosur nga gjuajtjet e penalltive.
"Tash jemi futur në fazën ku duhet të llogariten edhe penalltitë si pjesë taktike e lojës. Penalltitë sa janë të gëzueshme, dinë të jenë edhe hidhëruese. Mbi të gjitha, mund të shkatërrojnë edhe lojtarët në rast të dështimit", ka thënë seleksionuesi i Përfaqësueses së Kolumbisë, Jose Pekerman.
Në mënyrë të pashmangshme, kur flitet për penalltitë, të bie në mend ajo e Roberto Baggios, kur gjuajti mbi portë në finalen e vitit 1994, Itali - Brazil. Pas dështimit të tij, Brazili u shpall kampion.(Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1307>
Title:<https://www.koha.net/boterori-2018/102311/vendimi-per-te-mos-ftuar-ibrahimoviqin-po-i-shpaguhet-suedise/>
Content:<
Pak lojtarë kanë pasur rol vendimtar në ekipet e tyre kombëtare siç ka pasur Zlatan Ibrahimoviqi te Përfaqësuesja e Suedisë.
Sulmuesi i gjatë ka shënuar 62 gola në 116 ndeshje për Suedinë për t&#39;u shndërruar në golashënuesin më të mirë të të gjitha kohërave. Ai gjithashtu bëri karrierë të madhe me klubet më të mira në Evropë, duke fituar trofe në Holandë, Itali, Spanjë, Francë dhe Angli, transmeton Koha Ditore.
Ibrahimoviq, që aktualisht është pjesë e ekipit amerikan, Los Angeles Galaxy, njoftoi tërheqjen e tij nga përfaqësuesja pas eliminimit zhgënjyes të Suedisë në "Euro 2016". Por kur Suedia u kualifikua në botërorin "Rusia 2018" për herë të parë pas vitit 2006, kishte përpjekje të lojtarit të kthehej. Bëri presion të madh përmes mediave, por dyer nuk iu hapen.
Ai mbetët idhull për çdo suedez dhe së fundi mesfushori Emil Forsberg, ka thënë se Suedia do të ishte ekip shumë më i mirë në Rusi nëse do ta kishte Ibrahimoviqin. Por kështu nuk ka menduar dhe nuk mendon seleksionuesi Janne Andersson që mori drejtimin e ekipit pas "Euro 2016", pra pas largimit të Ibrahimoviqit. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1308>
Title:<https://www.koha.net/sport/102303/berisha-pritet-te-zyrtarizohet-te-lazio/>
Content:<
Ylli shqiptar, Valon Berisha ka arritur në Romë për të kryer testet mjekësore te Lazio.
Sipas Premium Sport, testet do të bëhen në Paideia Clinic në Romë, pasi Lazio është pajtuar të paguajë 7.5 milionë euro për Berishën, transmeton Koha.net. 
Përfaqësuesi i Kosovës ka nënshkruar kontratë pesëvjeçare me klubin romak dhe është transferimi i tretë pas Riza Durmishit dhe anësorit Mattia Sprocati.
>
Index:<1309>
Title:<https://www.koha.net/boterori-2018/102295/portugalia-e-ronaldos-sfidon-mbrojtjen-e-pathyeshme-uruguaiane/>
Content:<
Shumë të përbashkëta kanë Uruguai e Portugalia, që takohen ndërmjet vete të shtunën mbrëma (20:00) në Sochi, në ndeshjen e dytë të 1\8 së finales të botërorit "Rusia 2018".
Janë skuadra pragmatike, të tilla që vështirë mposhten, në fushë udhëhiqen nga sulmues me nam, ndërsa nga bankina nga trajnerë veteranë. Në fakt pak ekipe kanë kaq shumë të përbashkëta sa Uruguai e Portugalia.
Ndeshja mund të mos jetë një festë golash, por prapë premton të jetë një betejë fascinuese. Uruguai ka fituar tri ndeshjet në grup, por nuk ka shkëlqyer në të gjitha, ndërsa është ekipi i vetëm që nuk ka pësuar gol në këtë botëror.
Portugalia kaloi grupin me barazimet ndaj Spanjës dhe Iranit dhe me fitoren me fat ndaj Marokut. Por kjo nuk pritet ta shqetësojë përzgjedhësin Fernando Santos, që nuk ka asgjë kundër që skuadra e tij të arrijë rezultatin e synuar edhe nëse nuk paraqitet mirë.
Santos 63 vjeç është në botërorin e tij të dytë. Ka drejtuar Greqinë në 16 më të mirat katër vjet më parë. Dy vjet më parë udhëhoqi Portugalinë drejt titullit të Evropës. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1310>
Title:<https://www.koha.net/boterori-2018/102291/france-argjentine-finale-e-hershme-e-boterorit/>
Content:<
Dy gjigantët e futbollit, që nuk ishin as afër për të gjetur formën e tyre më të mirë në ndeshjet e fazës së grupeve, takohen sot (e shtunë, 16:00) në Kazan, të vetëdijshëm se duhet të kenë ngritje serioze në lojën e tyre për të pasur gjasa për të fituar botërorin e futbollit, që po vlerësohet më i hapuri i viteve të fundit.
Nervat e Argjentinës u sprovuan seriozisht derisa ajo ia doli me shumë vështirësi të avancojë prej grupit, falë një goli të mbrojtësit Marcos Rojo në minutën e 86-të në ndeshjen ndaj Nigerisë, transmeton Koha Ditore.
"Ishte ndeshje që patjetër duhej fituar", ka thënë Gonzalo Higuain. Lionel Messi ka folur për vuajtjet që nuk i ka përjetuar asnjëherë më parë.
Franca në ndeshjen hapëse ndaj Australisë ka aktivizuar ekipin më të ri në botëror që nga viti 1930. Por me gjithë energjinë me bollëk të lojtarëve të rinj, Franca ka pasur telashe për të gjetur ritmin e synuar.
Në krahasim me Argjentinën, Franca kishte rrugë më të lehtë deri në një të tetën e finales, por përzgjedhësi Didier Deschamps ende nuk po mund të nxjerrë maksimumin prej ekipit me plot talente në sulm.(Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1311>
Title:<https://www.koha.net/sport/102278/kf-kosova-takohet-me-luanin-e-plagosur-ne-lufte-per-kupen-e-zvicres/>
Content:<
Është hedhur shorti në Kupën e Zvicrës.
Në 1/32-tën e finales, ekipi shqiptar i KF Kosova nga Cyrihu do të takohet me ekipin e Ligës së dytë zvicerane FC Lausanne-Sport, i cili gjatë sezonit të kaluar nuk arriti të sigurojë mbijetesën në Ligën e parë zvicerane, shkruan albinfo.ch.
Në radhët e këtij ekipi luajnë edhe golashënuesi i suksesshëm në Ligën e parë, Benjamin Kololli, i cili gjatë sezonit që përfundoi ka shënuar dhjetë gola. Kololli është anëtar i rregullt te Kosova dhe vështirë se do të qëndrojnë në Lausanne.
Përpos tij, në ekip luajnë edhe Mersim Asllani dhe Andi Zeqiri.
Pra, me siguri se pritet një spektakël i vërtetë mes këtyre ekipeve dhe një sfidë e rëndë e KF Kosova.
Fituesja e Kupës në edicionin e kaluar, Zurich do të ndeshet me Concordia Basel, kurse kampionia e Zvicrës, Young Boys do të ballafaqohet me FC Biel-Bienne. Ndërkohë, Baseli do të ndeshet me FC Montlingen.
>
Index:<1312>
Title:<https://www.koha.net/sport/102215/napoli-kerkon-60-milione-euro-per-hysajn/>
Content:<
E ardhmja e Elseid Hysajt vazhdon të mbetet një dilemë e madhe. Emri i mbrojtësit shkodran po përmendet gjithnjë e më shumë në ambientet e Chelseat, teksa në krahun tjetër Napoli duket se po bën rezistencë për të mos humbur shërbimet e shqiptarit, madje vlerat e Hysajt janë aq të mëdha për klubin jugor sa presidenti De Laurentiis është gati t’i ofrojë një kontratë të re 24-vjeçarit.
Sidoqoftë, përtej këtyre raportimeve që vijnë nga mediat ndërkombëtare, mësohet se blutë e Londrës nuk e kanë fokusuar interesin e tyre thjesht në fjalë, por në fakte konkrete.
Duke qenë se Hysaj është në krye të listës së dëshirave të teknikut të ardhshëm te klubit londinez, Maurizio Sarri, në dyert e Napolit është paraqitur një ofertë që kap shumën e 42 milionë eurove, transmeton TCH.
Oferta financiare është konsideruar si tepër e ulët nga ana e klubit jugor, duke i dhënë një sinjal të qartë Chelseat se për Hysajn nevojiten shumë më tepër, madje duke vendosur edhe një shifër fikse 60 milionë euro, në mënyrë që mbrojtësi kuqezi të lihet i lirë.
>
Index:<1313>
Title:<https://www.koha.net/sport/102208/loriana-kuka-e-argjendte-ne-tarragona/>
Content:<
Xhudistët e Kosovës kanë rrëmbyer medaljen e katërt në Lojërat Mesdhetare në Tarragona të Spanjës.
Sot Loriana Kuka ka rrëmbyer medaljen e argjendtë në Tarragona të Spanjës, duke shënuar një sukses të jashtëzakonshëm, transmeton Koha.net.
Në finale ajo u mposht nga italiania Giorgia Stangherlin, në kategorinë 78 kilogramë.
Kuka iu bashkohet medalistëve Akil Gjakova, Nora Gjakova e Distria Krasniqi, që rrëmbyen medalje të arta.
>
Index:<1314>
Title:<https://www.koha.net/boterori-2018/102204/fifa-thote-se-me-var-in-eshte-rritur-koha-efektive-e-lojes/>
Content:<
FIFA ka bërë bilancin e VAR-it pas përfundimit të ndeshjeve të grupeve në Botërorin “Rusi 2018”.
Drejtori i projektit të teknologjisë, Roberto Rosetti, drejtori i arbitrave të FIFA-s, Massimo Busacca dhe presidenti i Komitetit të Arbitrave të FIFA-s, Pierluigi Collina dolën përpara mediave në stadiumin Luzhniki të Moskës dhe treguan rezultatet e VAR-it.
Sipas tyre, VAR-i ka kontrolluar 335 raste në 48 ndeshje. Nga këto, 14 vendime të arbitrit u ndryshuan, ku përfshihen 7 penallti të dhëna, 2 penallti të anuluara, 2 kartonë të kuq, 2 gola të dhënë në pozicion jashtë loje dhe një për gabim identiteti.
Interesant është fakti se në këtë Botëror janë akorduar 24 penallti, në krahasim me 10 të “Brazil 2014” dhe 10 të “Afrikë e Jugut 2010”, por vetëm 7 prej tyre janë dhënë me VAR, transmeton TCH.
Gjithashtu, Collina, Rosetti dhe Busacca thanë se është rritur koha efektive e lojës. Nga 55 minuta e 24 sekonda në Brazil, në Rusi mesatarja e lojës efektive të një ndeshjeje është 56 minuta e 45 sekonda.
“Falë VAR-it, pas 48 ndeshjesh të këtij Botërori, nuk kemi asnjë skandal”, tha Collina.
>
Index:<1315>
Title:<https://www.koha.net/sport/102200/chiellini-e-barzagli-i-mbesin-besnik-juves/>
Content:<
Dy qendërmbrojtësit italian, Giorgio Chiellini dhe Andrea Barzagli i kanë mbetur besnik Juventusit duke vazhduar kontratat e tyre.
Barzagli ka vazhduar me Juventusin edhe për një vit, kurse Chiellini do të jetë pjesë e kampionit italian deri më 2020, transmeton Koha.net.
Të dy këta lojtarë për disa vite tashmë kanë qenë liderë të mbrojtjes së Juventusit duke udhëhequr drejt titujve të njëpasnjëshëm.

🏳🏴@AndreaBarzagli2 + @Chiellini + Juventus

The journey continues! 💪💪💪 ➡️ https://t.co/axYNVsjtUV#FinoAllaFine #ForzaJuve pic.twitter.com/mMJzz9O6if
— JuventusFC (@juventusfcen) June 29, 2018

>
Index:<1316>
Title:<https://www.koha.net/sport/102192/chelsea-afer-transferimit-te-golovinit/>
Content:<
Chelsea është shumë afër të sigurojë shërbimet e yllit rus, Aleksandr Golovin, raporton Goal.
Sipas këtyre raporteve thuhet se klubi londinez ka bërë progres në bisedimet me agjentin e lojtarit, transmeton Koha.net.
Në garë për të është edhe Juventusi që ka ofruar 20 milionë euro, megjithatë klubi anglez që është në pronësi të miliarderit rus, Roman Abramoviq i ka konfirmuar CSKA Moskës se do të ofrojnë rreth 30 milionë euro, aq sa kërkon klubi rus.
Golovin, 22 vjeçar, ka bërë një paraqitje të jashtëzakonshme me Rusinë në Botërorin që po zhvillohet në këtë vend.
>
Index:<1317>
Title:<https://www.koha.net/sport/102177/fellaini-vazhdon-kontraten-me-unitedin/>
Content:<
Manchester United ka bërë të ditur se Marouane Fellaini ka vazhduar kontratën deri në vitin 2020, me mundësi edhe për një vit tjetër.
Fellaini, 30-vjeçar, u transferua tek Unitedi në vitin 2013 dhe ka realizuar 156 paraqitje gjatë të cilave ka shënuar 20 gola.
“Jam i lumtur që po vazhdoj udhëtimin si lojtar i Manchester Unitedit. Vendosa për këtë sepse jam i lumtur këtu”, ka thënë Fellaini.
>
Index:<1318>
Title:<https://www.koha.net/sport/102168/chelsea-refuzon-oferten-e-barces-per-willianin/>
Content:<
Chelsea ka refuzuar një ofertë prej 50 milionë funteve të Barcelonës për anësorin Willian.
29-vjeçari, pjesë e Brazilit në Botëror, realizoi gjashtë gola dhe tetë asistime në 36 paraqitje në Premier Ligë sezonin e kaluar.
Sipas Daily Mail, gjiganti spanjoll dëshiron t’i bëjë bashkë Willianin e Philippe Coutinhon në mesfushë pas largimit të Andres Iniestas.
Gazeta raporton se përfaqësuesit e Willianit kanë qenë bë Barcelonë, por oferta e spanjollëve ka qenë më e ulët sesa shuma e kërkuar nga Chelsea.
>
Index:<1319>
Title:<https://www.koha.net/boterori-2018/102162/gjermanet-tregojne-fytyra-te-guximshme-pas-eliminimit-zhgenjyes/>
Content:<
Gjermanët filluan të përshtaten në një botë të re të enjten, duke hequr çdo ide se turpërimi shokues në Kupën e Botës në futboll, që përkon me një moment të rrallë të paqëndrueshmërisë politike, është simptomatik për rënien nacionale.
Gazetat gjermane kanë lidhur fatet e seleksionuesit të Gjermanisë, Joachim Loew, me atë të kancelares gjermane, Angela Merkel, e cila pas 12 vjet e gjysmë që dukej e papushtueshme, po lufton për mbijetesën e saj politike për shkak të një mosmarrëveshjeje me aleatët bavarezë në lidhje me emigracionin.
Pos humbjes të së mërkurës nga Koreja e Jugut që ka eliminuar Gjermaninë nga Botërori në raundin e parë, për herë të parë në 80 vjet, gjermanët po ashtu janë të shtangur me rrëmujën në industrinë e saj krenare të automobilave për skandalin e mashtrimit në emetim të gazrave. Kjo kulmoi më herët këtë muaj me arrestimin e shefit të Audisë, Rubert Stadler. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1320>
Title:<https://www.koha.net/sport/102140/loriana-kuka-ne-finale-kosova-siguron-medaljen-e-katert/>
Content:<
Loriana Kuka ia ka siguruar medaljen e katërt Kosovës nga Lojërat Mesdhetare Tarragona 2018.
Kuka triumfoi në çerekfinale ndaj spanjolles, Laia Talarn, pasi kundërshtarja mori tri vërejtje. 
Ndërkohë xhudistja Kuka në gjysmëfinale mposhti sllovenen, Patricia Brolih, në kategorinë -78 kg. Finalja e Lorianës zhvillohet nga ora 17:00.
>
Index:<1321>
Title:<https://www.koha.net/sport/102125/berisha-konfirmon-largimin-nga-melbourne-victory/>
Content:<
Melbourne Victory ka njoftuar se Besart Berisha, golashënuesi më i mirë i të gjitha kohërave në ligën australiane, është larguar nga klubi, në kërkim të një sfide jashtë Australisë.
Berisha te Victory u transferua në vitin 2014 nga Brisbane Roar dhe luajti një rol të rëndësishëm në sukseset e klubit gjatë qëndrimit katërvjeçar në Melbourne.
Ai largohet nga klubi i Melbournet me dy tituj të ligës, një kupë të ligës dhe katër këpucë të arta, si golashënuesi më i mirë në ligë.
“Kam emocione të përziera sepse kalova kohë të mrekullueshme te Victory dhe në Australi”, ka thënë Berisha.
“Jam pak i pikëlluar, por në fund është vendim i duhur që të largohem në këtë kohë. Dua të falënderoj të gjithë për përkrahjen, jo vetëm në kohë të mira, por edhe në momente të vështira. Ju jam mirënjohës gjithmonë”, ka shtuar ai.
Në 137 paraqitje për klubin Berisha realizoi 86 gola.
>
Index:<1322>
Title:<https://www.koha.net/boterori-2018/102118/gjithe-syte-te-neymari-por-coutinho-po-udheheq-ate-dhe-brazilin/>
Content:<
Ishte ditëlindja e Philippe Coutinhos disa ditë para ndeshjes së parë të Brazilit në Kupën e Botës "Rusia 2018". Për të festuar, bashkëlojtarët i dhanë një tortë. Apo më saktësisht, i dhanë përbërësit për të bërë një.
Derisa Coutinho po qëndronte në fushë me disa të tjerë në bazën stërvitore të Brazilit në Sochi të Rusisë, Neymar u vendos prapa bashkëlojtarit të tij. Ai priti një moment, tundi kokën dhe më pas vazhdoi me bashkëpunëtorët e tij, për të mbuluar Coutinhon me vezë, miell dhe ujë, transmeton Koha Ditore.
Derisa Coutinho, që mbushi 26 vjet atë ditë, reagoi me një zemërim të shtirur, Neymar shpërtheu në qeshje. Coutinho mësoi një mësim të rëndësishëm, një që e ka ndjekur deri më tash në Rusi, një që mund të jetë edhe çelësi që Brazili të fitojë Kupën e Botës për herë të gjashtë. Nga atëherë, Coutinho është siguruar që të mos e lërë Neymarin larg syve të tij.
Miqësia mes lojtarëve të Brazilit me numër 10 dhe 11 është origjinale dhe e moçme, duke rrjedhur nga koha kur kanë përfaqësuar U-16 të Brazilit në një turne të të rinjve në Barcelonë.(Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1323>
Title:<https://www.koha.net/boterori-2018/102114/riveniet-me-duar-arma-qe-s-po-shfrytezohet-ne-boteror/>
Content:<
Pamjet e lojtarëve që rregullisht hedhin topin në zonën e rreptësisë nga rivëniet në botërorin "Rusia 2018" nuk janë rastësi.
Ekipet gjithnjë e më shumë po e kuptojnë potencialin e rivënies me duar për të krijuar raste shënimi gjatë këtij turneu. Lojtarët me duar dhe teknikë të fortë, janë më të kërkuarit për rivënie të topit, pasi nga ta kërkohet që të gjuajnë topin thellë në zonë, sikur të ishte ndonjë korner.
Goli i tretë i Suedisë në fitoren e Grupit F ndaj Meksikës (3:0) ishte një shembull i përkryer, pasi lojtari i krahut Viktor Claesson e hodhi topin nga rivënia në zonën e penalltisë meksikane përpara se sulmuesi Isaac Kiesse-Thelin ta prekë dhe të detyrojë mbrojtësin kundërshtarë Edson Alvarez të shënojë autogol për rezultatin përfundimtar.
Trajneri specialist nga Danimarka, Thomas Groennemark, nuk është i befasuar që rivëniet e gjata janë përqafuar si armë e fortë sulmuese nga përfaqësueset në botërorin "Rusia 2018". Ai ka shpenzuar me shumë se një dekadë duke mësuar lojtarët nga e gjithë bota se si ta përdorin rivënien në mënyrë sa më efikase.(Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1324>
Title:<https://www.koha.net/boterori-2018/102106/januzaj-reagon-ndaj-kritikeve-pas-golit-kunder-anglise/>
Content:<
Adnan Januzaj ka shkëlqyer mbrëmjen e kaluar në fitoren e Belgjikës 1-0 ndaj Anglisë, ku ishte pikërisht lojtari me origjinë nga shqiptare, i cili shënoi golin e vetëm të ndeshjes, ndërsa u shpall edhe lojtari i ndeshjes nga FIFA.
Januazaj është kritikuar shumë pas largimit nga Manchester United në Angli, ku shumë e kishin vënë në dyshim talentin e tij dhe pikërisht ndaj këtyre zërave ka dashur të reagojë menjëherë pas ndeshjes futbollisti.
“Natyrisht puna ime ishte ta tregoja veten para njerëzve se në të kaluarën në Angli kisha shumë kritika. Dua t’i tregoj atyre njerëzve se jam këtu, jam shumë i kënaqur me këtë. Jam shumë i lumtur që shënova një gol të shkëlqyer kundër një kundërshtari të mirë. Unë kam shpenzuar shumë energji në punë. Këtë vit kam luajtur në një ekip si Real Sociedadi që më ka bërë të rritem si lojtar. Në moshën 23-vjeçare gjëja më e rëndësishme është të kesh paraqitje në fushë dhe të vazhdosh të përparosh. Jam shumë i kënaqur që po shkon në këtë mënyrë”, tha Januzaj për mediat britanike.
>
Index:<1325>
Title:<https://www.koha.net/boterori-2018/102105/godin-lideri-i-mbrojtjes-se-vetme-te-pathyeshme/>
Content:<
Kapiteni i Përfaqësueses së Uruguait, Diego Godin, është lider i repartit të vetëm defensiv që nuk ka pranuar ende gol në botërorin "Rusia 2018" dhe përvoja e madhe e qendërmbrojtësit të Atletico Madridit përballë Cristiano Ronaldos pritet të jetë vendimtare në ndeshjen e 1/8 së finales me Portugalinë.
Uruguai ka kaluar fazën e grupeve me tri fitore të pastra, pa pranuar gol: 1:0 ndaj Egjiptit, 1:0 ndaj Arabisë dhe 3:0 ndaj Rusisë.
Me 27 takime kundër Ronaldos në derbin e kryeqytetit të Spanjës ndërmjet Atleticos dhe Real Madridit, duke fituar tetë herë, barazuar nëntë herë dhe humbur dhjetë herë, pak lojtarë janë më të thirrur për të pasur një strategji për të ndalur Ronaldon sesa Godin 32-vjeçar.
Ronaldo që është shpallur pesë herë lojtari më i mirë në botë, mund ta ketë dalë fitimtar përballë Godinit në disa raste, përfshirë kur shënoi dy "hat-trick" kundër Atleticos, por uruguaiani ka ditur të mbajë të qetë shumë herë portugezin, duke mos e lejuar të shënojë gol në 13 prej 20 ndeshjeve të fundit. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1326>
Title:<https://www.koha.net/sport/102102/kryeministri-belg-befasoi-theresa-mayn-me-fanellen-e-hazardit/>
Content:<
Bruksel, 29 qershor– Vetëm disa orë para ndeshjes për Botërorin 2018 mes Belgjikës dhe Anglisë, Kryeministri belg, Charles Michel surprizoi sot homologen e tij britanike, Theresa May duke i dhuruar një fanellë me ngjyrat e Belgjikës, pak çaste para se të hapet samiti europian.
Ndërkohë që 28 krerët po përgatiten të fillojnë një samit që i kushtohet migracionit dhe pjesërisht Brexit, Michel i dhuroi May-t, dukshëm e habitur por e lumtur, fanellën e Eden Hazard, lojtar i rëndësishëm i “Djajve të kuq” dhe një mesfushor plot talent i ekipit të “Chelsea”, në kampionatin anglez.
Një dhuratë në formën e shkeljes së syrit, sepse Hazard mban numrin 10, si një jehonë për “10 Downing Street”, adresa e rezidencës zyrtare dhe vendi i punës së kryeministrave britanikë.
Gjatë darkës që do të zhvillohet sot në mbrëmje, në çastin që lojtarët e Belgjikës dhe Anglisë ndeshen në Rusi për kreun e Grupit G, May do të mbajë një fjalim para 27 homologëve të saj europianë në lidhje me negociatat për largimin e Britanisë së Madhe nga BE-ja.
>
Index:<1327>
Title:<https://www.koha.net/boterori-2018/102100/loew-s-mund-te-shpetoje-pas-turperimit-te-gjermanise/>
Content:<
Gjëja më mahnitëse për eliminimin e Gjermanisë nga Kupa e Botës është se dielli ka lindur edhe këtë mëngjes të së enjtes. Të mërkurën pasdite edhe kjo vihej në pikëpyetje.
Të gjithë që kanë kaluar nëpër rrugët e Berlinit kanë vazhduar të shikojnë fytyrat e zbrazëta që të jepnin pamjet e një periudhe pas-apokaliptike, transmeton Koha Ditore.
Mund të kuptosh se pse ata tifozë ishin të shokuar. Nëse llogarit Kupën e Konfederatave si turne të madh, atëherë Gjermania ka arritur në tetë gjysmëfinale rresht në turne të mëdhenj që nga viti 2005.
Asnjë përfaqësuese tjetër nuk kishte arritur një gjë të tillë më herët, madje as përfaqësuesja e famshme e Brazilit e as gjenerata e mëhershme e Gjermanisë. Kjo u dha tifozëve gjermanë një sens sigurie, që doli vërtet të ishte fals.(Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1328>
Title:<https://www.koha.net/sport/102084/alpinistja-nga-kosova-ne-mesin-e-grave-qe-levizen-malet/>
Content:<
Fotografia e alpinistes nga Kosova, Arineta Mula është vendosur në kuadër të fushatës “She moves mountains” që në gjuhën shqipe do të thotë “Ajo lëviz malet”.
Kjo kampanjë e realizuar në Amerikë ka grumbulluar fotografi nga gratë të cilat kanë pushtuar maje të maleve në botë dhe që me tregimet e tyre kanë ndryshuar shoqërinë për të mirë.
“Fotoja ime eshte perzgjedh nga The North Face me kampanjen @shemovesmountains - "ajo lëviz malet" qe ka grumbulluar te gjitha fotografite e grave qe me storiet e tyre kane ndryshuar shoqerine per te mire.
Per te gjithe ju qe jeni ne Amerike dhe jeni afer mund ta shihni ne muralin ne Kent avenue Williamsburg. E lumtur te jem ne mesin e femrave qe levizin malet”, ka shkruar Mula në Facebook.
Arineta Mula vitin e kaluar ka pushtuar Mont Everestin, majën më të lartë në botë.

>
Index:<1329>
Title:<https://www.koha.net/sport/102078/berisha-thote-se-kosova-se-pati-mendjen-te-ndeshja-me-hungarine/>
Content:<
Kosova ka pësuar humbjen e radhës në basketboll në ndeshjen kundër Hungarisë, 65:81.
Për këtë humbje, që erdhi pak ditë pasi vdiq basketbollisti i Kosovës, Gazmend Sinani, Kosova kishte kërkuar që ajo të shtyhej, por me këtë s’ishte pranuar FIBA.
Pas takimit, kapiteni Dardan Berisha i emocionuar ka thënë se me lojtarët e rinj, që zëvendësuan yjet që mungonin për shkak të aksidentit të rëndë, kanë treguar se Kosova ka brumë për basketboll. Sipas tij, basketbollistët s&#39;e kishin mendjen te kjo ndeshje.
“Nuk e kemi pasur mendjen te ndeshja, nuk kemi mundur në fakt të fokusohemi. Gazi s’është më me ne, është një humbje shumë e madhe. Ne nuk jemi stërvitur dhe nuk jemi përgatitur shumë për këtë ndeshje pas rastit tragjik. Na kanë munguar lojtarët si Granit e Fisnik Rugova. Kemi rezistuar shumë mirë tre qerekët e parë, por në fund ishim të lodhur nuk kishim bankë të mirë rezervë. Jam i lumtur për paraqitjen e lojtarëve të ri, shihet se Kosova ka brumë për basketboll, kjo është humbja më e ëmbël në karrierën time”, ishin fjalët e tij mes shumë emocionesh, transmeton KP.
Kosova të dielën përballet me Poloninë.
>
Index:<1330>
Title:<https://www.koha.net/boterori-2018/102059/oconnelli-thote-se-e-gezojne-golat-e-kosovareve-por-me-pak-ky-i-januzajt/>
Content:<
Ambasadori i Britanisë së Madhe në Kosovë, Ruairi O’Connell, ka thënë se gjithmonë u gëzohet golave të realizuar na kosovarët, por jo edhe atij të Adnan Januzajt.
Kjo pasi Januzaj realizoi golin e fitores pikërisht ndaj Anglisë, nga ku vjen edhe O’Connell.
“Zakonisht gëzohem kur shënojnë Kosovarët... veç sonte më pak”, ka shkruar ai në Facebook.
Edhe pse humbi, Anglia arriti të kualifikohej në mesin e 16 kombëtareve më të mira të botës.
>
Index:<1331>
Title:<https://www.koha.net/boterori-2018/102053/adnan-januzaj-shpallet-lojtari-i-ndeshjes-ne-sfiden-belgjike-angli/>
Content:<
Adnan Januzaj është shpallur lojtari i ndeshjes në sfidën Belgjikë – Angli.
Reprezentuesi i Belgjikës realizoi golin e vetëm në fitoren 1 me 0 ndaj Anglisë.
Ai shënoi supergol në minutën e 51-të me gjuajtjen e parë personale në drejtim të portës.
The @Budweiser #ManoftheMatch for #BELENG is @adnanjanuzaj! #WorldCup pic.twitter.com/J48ay6OaTL&mdash; FIFA World Cup 🏆 (@FIFAWorldCup) June 28, 2018

 
>
Index:<1332>
Title:<https://www.koha.net/sport/102052/kosova-mposhtet-nga-hungaria/>
Content:<
Përfaqësuesja e Kosovës në basketboll ka pësuar humbje në ndeshjen e sotme ndaj Hungarisë në kuadër të ndeshjeve kualifikuese për Kupën e Botës “Kina 2019”.
Në Pallatin e Rinisë dhe të Sporteve në Prishtinë përfaqësuesja e Kosovës u mposht me rezultat prej 65-81, transmeton Koha.net.
Më i miri në radhët e Kosovës ishte Dardan Berisha me 17 pikë, e 9 asistime.
Ndeshjen e radhës Kosova e luan ndaj Polonisë më 1 korrik në Prishtinë.
Në Grupin C lider është Lituania me 10 pikë, Polonia mban vendin e dytë me 7 pikë, Hungaria ka 6, kurse Kosova në vendin e fundit 4.

>
Index:<1333>
Title:<https://www.koha.net/boterori-2018/102050/tunizia-e-mbyll-boterorin-me-fitore-ndaj-panamase/>
Content:<
Panamaja e ka përfunduar Botërorin pa shënuar asnjë fitore, e cila sonte u mposht nga Tunizia.
Kjo ishte ndeshja e fundit për të dy kombëtaret në Botëror, pasi që nuk kanë arritur të sigurojnë kualifikimin në rrethin tjetër të Kampionatit Botëror.
Tunizia fitoi me rezultat 2-1. Pjesën e parë Panamaja e mbylli me epërsi 1-0, por tunizianët arritën që të rikthehen në lojë dhe të marrin fitore, transmeton kp.
Dy kombëtarët tjera të Grupit G, Belgjika dhe Anglia kanë siguruar kalimin në 1/8 e finales. Belgjika sonte mposhti Anglinë me golin e shënuar nga Adnan Januzajt.
>
Index:<1334>
Title:<https://www.koha.net/boterori-2018/102048/caktohen-ciftet-e-1-8-se-finales-ne-boteror/>
Content:<
Janë mësuar 16 kombëtaret më të mira botës. Po ashtu janë mësuar tetë çiftet e 1/8 së finales në Botëror.
Ndeshjet do të nisin të shtunën me superpërballjen Francë – Argjentinë. Takimi tjetër po atë ditë është mes Uruguait dhe Portugalisë.
Të dielën luajnë Spanja – Rusia dhe Kroacia – Danimarka.
Të hënën do përballen Brazili me Meksikën dhe Belgjika me Japoninë, kurse të martën Suedia – Zvicra dhe Kolumbia – Anglia.

>
Index:<1335>
Title:<https://www.koha.net/sport/102038/nis-me-nje-minute-heshtje-per-sinanin-ndeshja-kosove-ndash-hungari/>
Content:<
Ka nisur me një minutë heshtje për shkak të vdekjes të basketbollistit Gazmend Sinani, takimi i vlefshëm kualifikues për Botërorin “Kina 2019” mes Kosovës dhe Hungarisë.
Me këtë rast, kryetari i FBK-së ka dhuruar fanellën e Kosovës me numrin 15 të nënshkruar nga gjithë bashkëlojtarët e Sinanit, vëllait të tij.
Kosova ka pensionuar fanellën me numrin 15 për hir të Sinanit.
>
Index:<1336>
Title:<https://www.koha.net/sport/102023/prishtina-e-nis-me-barazim-aventuren-ne-evrope/>
Content:<
Prishtina e ka nisur me barazim aventurën në Ligën e Evropës.
Në udhëtim klubi nga kryeqyteti i Kosovës ka barazuar, 1-1, ndaj Europa FC, transmeton Koha.net.
Vendasit e nisën më mirë takimin duke kaluar në epërsi në minutën e 45 përmes Carrenos, që shënoi nga penaltia.
Në pjesën e dytë Prishtina barazoi shifrat me një supergol nga gjuajtja e lirë të Meriton Korenicës.
Korenica realizoi nga gjuajtja e lirë në minutën e 50.
Më 5 korrik Prishtina e pret në shtëpi klubin nga Gjibraltari, për të zhvilluar ndeshjen e kthimit.

Meriton Korenica supergol ndaj Europa FC nga gjuajtja e lirë
Meriton Korenica ka shënuar një supergol në Ligën e Evropës ndaj ekipit nga Gjibraltari, Europa FC.
Në minutën e 50 futbollisti nga Rahoveci dërgoi një goditje shumë të bukur nga gjuajtja e lirë për të barazuar shifrat për Prishtinën, 1-1, transmeton Koha.net.
Carreno kishte kaluar Europa FC në epërsi në minutën e 45.
Kjo është ndeshja e parë kualifikuese për Prishtinën në Ligën e Evropës.

>
Index:<1337>
Title:<https://www.koha.net/sport/102021/kuka-muminoviq-edhe-nje-kampione-e-lagjes-time/>
Content:<
Driton Kuka ka uruar xhudisten Erza Muminoviq për suksesin e saj kulminant në Evropianin U18.
Erza Muminoviq sot është shpallur kampione e Evropës për kadetë, duke e mposhtur në finale kroaten Ana Viktorija Puljiz, transmeton Koha.net.
“Erza Muminoviq, kampione evropiane U18. Krejt fitoret me Ippona, edhe një kampione e lagjes time. Punë e mirë nga asistentët”, ka shkruar Kuka.


>
Index:<1338>
Title:<https://www.koha.net/sport/102017/kuka-jo-vetem-cikat-edhe-akil-gjakova-i-arte/>
Content:<
Driton Kuka i është gëzuar medaljes së artë të Akil Gjakovës në Tarragona të Spanjës, duke thënë se jo vetëm çikat kanë marrë medalje të arta.
Akil Gjakova sot ka arritur të rrëmbejë medaljen e artë në Lojërat Mesdhetare, e treta për Kosovën, pasi dje të arta kishin rrëmbyer edhe Distria Krasniqi e Nora Gjakova, transmeton Koha.net.
“Jo vetëm çikat, Akil Gjakova i artë në Lojërat Mesdhetare. Prezenca e Ministrit dhe kryetarit të KOK-ut ishte me fat. Tri të arta deri tash në Tarragona. Çfarë dite e madhe”, ka shkruar Kuka.
>
Index:<1339>
Title:<https://www.koha.net/sport/102012/washington-post-raporton-per-fondet-e-mbledhura-nga-kosovaret-per-denimin-e-shaqirit-e-xhakes/>
Content:<
Mbledhja e fondeve nga kosovarët për të paguar dënimin që FIFA iu kishte dhënë Xherdan Shaqirit, Granit Xhakës e Stephan Lichtsteiner për shkak të festës së tyre në ndeshjen e futbollit ndaj Serbisë, ka marrë vëmendjen e mediave botërore.
Këtë herë e përditshmja amerikane Washington Post ka publikuar një artikull të gjatë për iniciativën e bërë nga Drin Zatriqi e Rilind Reka.
“Dy shqiptarë të Kosovës e panë se çfarë ndodhi kur dy lojtarë të Zvicrës me prejardhje të njëjtë u gjobitën nga FIFA për gjestet e tyre patriotike në ndeshjen kundër Serbisë në Kupën e Botës, dhe të zemëruar ata vendosën t’i vënë paratë e tyre”, shkruan e përditshmja amerikane.
Më tutje shkruan se, “ata krijuan faqen ‘GoFundMe’, dhe brenda disa orësh grumbulluan para të mjaftueshme për të mbuluar gjobën prej 25,000 dollarësh të vënë nga FIFA ndaj Granit Xhakës dhe Xherdan Shaqirit, të cilët kanë trashëgimi etnike shqiptare dhe shokut të tyre të skuadrës, Stephan Lichtsteinerit”.
Drin Zatriqi, ka dhënë një deklaratë për Washington Postin për të cilën tregon pse kanë marrë këtë iniciativë, transmeton Koha.net.
“Ishim shumë të zhgënjyer dhe të befasuar se lojtarët e Zvicrën u dënuan për shkak të bërjes së një veprimi me të cilin identifikohen shqiptarët. Ajo nuk është një shenjë e urrejtjes,” ka thënë Zatriqi. “nuk është shenjë e racizmit. Është sikur një përshëndetje me dorë, është një shenjë që ne e bëjmë për të shfaqur kënaqësinë dhe krenarinë”.
“Xhaka e Shaqiri janë lojtarë të Zvicrës, por me rrënjë shqiptare dhe kjo është bukuria e saj. Identitetet janë komplekse. Dhe mbi të gjitha, kjo ndeshje për mua, familjen time, dhe të gjithë shqiptarët ishte më tepër se aq. Ishte një mrekulli. Kjo është arsyeja se përse ishte absurde kur kuptuam se Xhaka, Shaqiri e Lichtsteiner u dënuan për shkak se bënë shqiponjën, që ka qenë simbol i shqiptarëve me shekuj. Asnjëherë nuk ka qenë simbol i dhunës, urrejtjes apo racizmit. Është thjesht një simbol i historisë sonë, identitetit, dhe krenarisë kombëtare”, ka deklaruar Zatriqi për Washington Post, transmeton Koha.net.
Zvicra, që është shtëpi e qindra mijërave shqiptarëve të Kosovës, e mposhti Serbinë me rezultat prej 2 me 1, dhe Shaqiri e Xhaka festuan me shqiponjë, duke marrë kështu fishkëllima nga turma. Pas hetimeve FIFA i gjobiti ata me nga 10 mijë franga, kurse kapitenin e Zvicrës, Lichtsteiner me 5 mijë franga, për të njëjtin gjest.
Washington Post gjithashtu shkruan se, “Xhaka dhe Shaqiri u rritën në Zvicër, por trashëgimia e tyre etnike shqiptare është e lidhur me Kosovën, një ish-provincë e Serbisë që më 2008 ka shpallur Pavarësinë. Babai i Xhakës ishte i burgosur politik për 3 vjet e gjysmë në ish-Jugosllavi. Shaqiri, që në atletet e tij ka flamurin e Kosovës dhe të Zvicrës, ishte lindur në Jugosllavi, më pas ishte shpërngulur në Zvicër kur ishte fëmijë”.
“Kosova dhe Serbia, e cila nuk e njeh pavarësinë e ish-territorit të saj, kanë qenë në konflikt me shekuj, por tensionet ishin rritur jashtëzakonisht në fund të viteve 1980 nën udhëheqjen e liderit serb, Sllobodan Millosheviq. Përderisa vendi u nda gjatë luftërave civile në dekadën e ardhshme, qindra mijëra shqiptarë etnikë u vranë ose u detyruan të largoheshin nga vendi i tyre, duke krijuar një krizë refugjatësh dhe burgosjen e Millosheviqit në Hagë për krime lufte”, shkruan Ëashington Post.
FIFA dhe UEFA e pranuan Kosovën më 2016, por për shkak të numrit të kosovarëve në Zvicër, shumë talentë të futbollit nga vendi i tyre është atje.
Zatriqi thotë se për më pak se një ditë u nevojitën për të mbledhur këto fonde.
“Sigurisht, asnjëherë nuk ishin në pyetje paratë. Nuk ka asnjë çmim që dikush mund të vendos për kënaqësinë që ata na sollën. Me këtë iniciativë donim që të tregonim solidaritetin me ta, por edhe zhgënjimin me FIFA-në. Kjo është sikur të dënohet Messi për shkak se ka bërë shenjën e kryqit. Shqiponja është religjioni jonë, identiteti jonë”, është shprehur Zatriqi, transmeton Koha.net.
Ai dhe shoku i tij, Rilind Reka, kanë mbledhur më tepër se 27 mijë dollarë. Dhe këto të ardhura iu kanë ofruar zyrtarëve, por ende nuk kanë marrë përgjigje. Dhe nëse nuk marrin asnjë përgjigje atëherë ato do të dhurohen për bamirësi.
“Do të provojmë të krijojmë diçka të bukur nga kjo. Ndoshta të dhurojmë topa të futbollit dhe fanella për fëmijët e shkollave në vende rurale të Kosovës. Sporti duhet të bashkojë njerëzit, dhe duhet të na ndihmojë që të kuptojmë më tepër njëri-tjetrin. Dhe sportet duhet të jenë përfshirëse”, është shprehur Zatriqi.

>
Index:<1340>
Title:<https://www.koha.net/boterori-2018/102007/kolumbia-mposht-senegalin-kalon-fazen-e-grupeve/>
Content:<
Kolumbia ka hyrë në mesin e 16 kombëtareve më të mira në Botërorin “Rusia 2018”.
Kombëtarja amerikano-latine e mposhti sot Senegalin me rezultat prej 1 me 0, transmeton Koha.net.
Ishte mbrojtësi i Barcelonës, Mina ai që i siguroi pikët e plota Kolumbisë duke shënuar në minutën e 74.
Me këtë fitore Kolumbia është lider në Grupin H me gjashtë pikë. Kurse Senegali eliminohet me pikë të barabarta me Japoninë, nga 4 pikë, por me më tepër karton të verdhë.
>
Index:<1341>
Title:<https://www.koha.net/boterori-2018/102006/kartonet-e-verdhe-te-senegalit-shpetojne-japonine/>
Content:<
Kartonët e verdhë ka qenë faktori që Japonia të kalojë në 1/8 e finales në Kupën e Botës.
Në Grupin H, Japonia dhe Senegali mbyllën grupin me nga katër pikë secila në pozitat dy dhe tre. Dy ekipet kishin goldiferencë të njëjtë dhe të dyja kishin nga katër gola të shënuar. Ato kishin barazuar mes vete dhe rregulli bënte që të eliminohej ekipi më jodisiplinor.
Në këtë aspekt, Japonia kishte marrë katër kartonë të verdhë në tri ndeshje, ndërsa Senegali gjashtë. Kjo e çon jashtë ekipin nga Afrika.
>
Index:<1342>
Title:<https://www.koha.net/sport/102002/erza-muminoviq-kampione-e-evropes-per-kadete/>
Content:<
Xhudistja e re Erza Muminoviq sot ka shënuar një sukses të jashtëzakonshëm.
Në kategorinë 44 kilogramë ajo sot është shpallur kampione e Evropës për kadete, transmeton Koha.net.
Në finale ajo e mposhti kroaten Ana Viktorija Puljiz, për të rrëmbyer kështu medaljen e artë në këtë Evropian.

>
Index:<1343>
Title:<https://www.koha.net/sport/102001/laura-fazliu-humb-luften-per-te-bronzten-ne-tarragona/>
Content:<
Xhudistja Laura Fazliu ka pësuar humbje në garën për medalje të bronztë në Lojërat Mesdhetare në Tarragona të Spanjës.
Në luftë për të bronztën, në kategorinë 63 kilogramë, ajo u mposht nga turkja Busra Katipoglu, transmeton Koha.net.
Katipoglu e fitoi këtë garë me Ippon.
Deri më tani xhudistët kosovarë kanë arritur të fitojnë tri medalje të arta në Tarragona, me Akil Gjakovën, Nora Gjakovën e Distria Krasniqin.
>
Index:<1344>
Title:<https://www.koha.net/sport/102000/akil-gjakova-i-sjell-kosoves-medaljen-e-trete-te-arte-nga-spanja/>
Content:<
Xhudistët kosovarë kanë shënuar një sukses të jashtëzakonshëm nga Lojërat Mesdhetare që po mbahen në Tarragona të Spanjës.
Pas Nora Gjakovës e Distria Krasniqit, edhe Akil Gjakova ka rrëmbyer medaljen e artë në Tarragona, transmeton Koha.net.
Akil Gjakova, që garon në 73 kilogramë, në finale e mposhti turkun Bilal Ciloglu.
Gjakova e mposhti me Ippon turkun pas vazhdimeve.
    Momenti kur Akil Gjakova mposht me ippon kundërshtarin për t’ia siguruar Kosovës medaljen e tretë të artë nga Lojërat Mesdhetare #tarragona2018 #xhudo A post shared by  Koha.net (@kohanetofficial) on Jun 28, 2018 at 8:20am PDT 
>
Index:<1345>
Title:<https://www.koha.net/sport/101998/chelsea-udheheq-garen-per-alissonin/>
Content:<
Chelsea është duke udhëhequr garën për yllin e Romës, Alisson, raporton Marca.
Në garë për portierin brazilian Chelsea raportohet se ka lënë prapa Liverpoolin e Real Madridin, që gjithashtu kanë shprehur interesim për të, transmeton Koha.net.
Chelsea ka shprehur interesim për Alissonin, për shkak se e ardhmja e portierit belg, Thibaut Courtois nuk është e sigurt.
>
Index:<1346>
Title:<https://www.koha.net/sport/101997/zyrtare-rooney-kalon-te-dc-united/>
Content:<
Evertoni ka konfirmuar se Wayne Rooney do t’i bashkohet klubit amerikan DC United.
Sulmuesi i njohur anglez ka nënshkruar kontratë tri vjeçare e gjysmë me klubin e ri.
32-vjeçari do t’i bashkohet klubit në MLS më 10 korrik.
Ai ka shënuar 208 gola në Premier Ligë për Evertonin dhe Manchester Unitedin.
#NoWayneNoGain pic.twitter.com/HfbLmCsBOq&mdash; D.C. United (@dcunited) June 28, 2018

 
>
Index:<1347>
Title:<https://www.koha.net/sport/101992/bie-drastikisht-klauzola-e-ronaldos/>
Content:<
Klauzola e largimit të Cristiano Ronaldos nga Real Madridi ishte 1 miliard euro, dhe sipas OK Diarios tani klauzola e tij ka rënë në 120 milionë euro.
Megjithatë kjo nuk është e vlefshme për klubet spanjolle, që do të thotë se është evituar një transferim i mundshëm i portugezit te Barcelona, transmeton Koha.net. E gjithashtu edhe për PSG-në.
Gazeta spanjolle raporton se Ronaldo ka disa oferta në tavolinë nga Manchester City, Milani, Arsenali dhe Chelsea.
>
Index:<1348>
Title:<https://www.koha.net/boterori-2018/101981/messi-iranian-pensionohet-nga-kombetarja-ndash-ne-moshen-23-vjecare/>
Content:<
Sulmuesi i Iranit, Sardar Azmoun është pensionuar nga përfaqësuesja në moshën 23-vjeçare, duke pohuar se nëna e tij është në gjendje të rëndë shëndetësore shkaku i fyerjeve që janë bërë ndaj tij.
Azmoun – i njohur me nofkën “Messi iranian” – ka realizuar 23 gola në 33 paraqitje për kombëtaren e tij para Botërorit.
Ai nuk realizoi asnjë gol në Botëror dhe ekipi i tij përfundoi në pozitën e tretë të grupit B, transmeton Koha.net.
Azmoun pensionimin nga kombëtarja e quajti si të “dhimbshëm”.
Ai realizoi 11 gola në 14 ndeshje kualifikuese dhe luajti për 90 minuta në tri ndeshjet e grupit kundër Marokut, Spanjës dhe Portugalisë.
“Nëna ime është në gjendje të keqe shëndetësore ndërsa unë isha i lumtur”, ka thënë Azmoun.
“Fatkeqësisht shkaku i jo mirësisë të disa njerëzve dhe fyerjeve të pamerituara që kam marrë unë dhe bashkëlojtarët e mi, asaj i është përkeqësuar gjendja”.
“Kjo më ka vënë në situatë të vështirë për të vendosur ose njërën ose tjetrën – dhe si rezultat kam vendosur për nënën”, ka thënë veç të tjerash ai.
>
Index:<1349>
Title:<https://www.koha.net/sport/101972/kosova-ne-finale-te-evropianit-per-xhudo-te-junioreve/>
Content:<
Xhudistja Erza Muminoviq ka kaluar në finale dhe është afër që të shpallet kampione evropiane për juniore në kategorinë deri në 44 kilogramë.
Muminoviq mposhti në gjysmëfinale ukrainasen Daryna Liashuk.
Në finale Muminoviq do të përballet me kroaten Puljiz.
>
Index:<1350>
Title:<https://www.koha.net/sport/101962/unitedi-refuzon-shitjen-e-martialit/>
Content:<
Manchester Unitedi ka refuzuar Tottenham Hotspurin për shitjen e anësorit Anthony Martial.
Francezi që është lidhur me një largim nga Old Traffordi pasi dështoi të gjejë një vend në formacionin e Jose Mourinhos.
Sipas Manchester Evening News, Tottenhami është duke monitoruar situatën e Martialit, por klubi i Manchesterit ka refuzuar shitjen e 22-vjeçarit.
Gazeta shkruan se Unitedi e ka porositur Tottenhamin se duhet të paguajë 60 milionë euro, aq sa paguan “Djajtë e kuq” për transferimin e tij nga Monaco.
>
Index:<1351>
Title:<https://www.koha.net/boterori-2018/101956/egjipti-fajeson-agjerimin-per-lojerat-e-dobeta-ne-boteror/>
Content:<
Kryetari i Federatës së futbollit të Egjiptit, Hany Abo Rida, ka thënë se agjërimi para Kampionatit Botëror ka ndikuar negativisht në formën e përfaqësueses në Rusi.
Ekipi vendoste që të agjëronte në muajin e shenjtë të myslimanëve që përfundoi një ditë para ndeshjes hapëse të Egjiptit në Botëror.
Egjipti i humbi tri ndeshjet kundër Uruguait, Rusisë dhe Arabisë Saudite.
“Ndikoi keq, fola me ata para Botërorit, por refuzuan [të prishnin agjërimin]”, ka thënë Abo Rida.
“Ramazani përfundoi një ditë para ndeshjes me Uruguain dhe agjërimi ndikoi tek ata”, ka shtuar ai.
“Mund t’ju siguroj se shumë shtete arabe i shtyn lojtarët që të prishnin agjërimin”, ka thënë kryetari i Federatës që është në kërkim të një selektori të ri pas dorëheqjes së Hector Cuperit.
>
Index:<1352>
Title:<https://www.koha.net/boterori-2018/101947/serbet-e-hidheruar-me-eliminimin-ne-boteror-bllokojne-rruget-e-vjenes-dhe-sulmojne-policine/>
Content:<
Pas ndeshjes ndërmjet Serbisë dhe Brazilit kanë shpërthyer trazirat në Vjenë dhe për këtë shkak është dashur ndërhyrja e policisë.
Incidentin e kanë shkaktuar serbët, siç njofton tanjugu, të revoltuar me eliminimin nga Botërori, përkundër numrit të shtuar të policisë në lagjen që kryesisht tubohen serbët, ata, rreth 200 sosh, pas disfatës së Serbisë dolën në rrugë dhe bllokuan komunikacionin dhe brohoritën parulla nacionaliste, transmeton Koha.net.
Serbët e revoltuar kanë sulmuar policinë me mjete piroteknike dhe shishe, por policia i shpërndau shpejt dhe trafiku u normalizua.
Ngjashëm kishte ndodhur edhe pas ndeshjes me përfaqësuesen e Zvicrës kur Granit Xhaka dhe Xherdan Shaqiri shënuan gola dhe festuan me shqiponjë.

>
Index:<1353>
Title:<https://www.koha.net/sport/101940/ministri-i-sportit-shkon-ne-spanje-per-te-pare-nga-afer-lojerat-mesdhetare/>
Content:<
Ministri i Kulturës, Rinisë dhe Sportit, Kujtim Gashi, ndodhet në vizitë zyrtare në Tarragonë të Spanjës, ku ekipi Olimpik i Kosovës po merr pjesë për herë të parë në Lojërat Mesdhetare Tarragona 2018.
Ministri Gashi është duke i ndjek nga afër garat e xhudistëve , Akil Gjakova dhe Laura Fazliu, të cilët po kërkojnë të ndjekin rrugën e Nora Gjakovës dhe Distria Krasniqi. Nora Gjakova dhe Distria Krasniqi fituan të mërkurën medaljet e arta, të parat për Kosovën nga Lojërat Mesdhetare Tarragona 2018.
“Ministri do të jetë i pranishëm edhe në garat e sportistëve tjerë, të cilët po ashtu po e promovojnë shtetin e Kosovës, në vendin që nuk e njeh pavarësinë e vendit tonë”, thuhet në një komunikatë për media lëshuar nga Ministria e Kulturës dhe Sportit.
Sipas komunikatës Gashi, është ministri i parë që zyrtarisht ka udhëtuar në shtetin Spanjës për të ndjekur garat mesdhetare të cilat po zhvillohen atje. Kosova po merr pjesë në Tarragona 2018 me 40 sportistë, 13 trajnerë dhe katër gjyqtarë.
>
Index:<1354>
Title:<https://www.koha.net/sport/101939/fazliu-afer-medaljes-se-bronzte/>
Content:<
13:07 - Laura Fazliu ka fituar edhe ndeshjen e dytë të repesazhit ndaj Amina Belkandit të Algjerisë dhe tani i duhet edhe një fitore për të fituar medaljen e bronztë.
Fazliu dy ndeshjet e repesazhit i fitoi me ippon.

Xhudistja Fazliu kalon pengesën e parë drejt medaljes së bronztë
Laura Fazliu ka kaluar me sukses pengesën e parë në repesazh, duke mposhtur portugezen, Belattar, me ippon, pas vetëm 20 sekondash.
Laura (kategoria -63 kg), pas pak lufton sërish, dhe nëse kalon këtë sfidë, i mundësohet lufta për medaljen e bronztë përmes repesazhit.
>
Index:<1355>
Title:<https://www.koha.net/sport/101921/kosova-siguron-nje-tjeter-medalje-ne-tarragona-gjakova-ne-finale/>
Content:<
Akil Gjakova ka kaluar në finale të xhudos për kategorinë deri në 73 kilogramë, duke mposhtur egjiptianin Mohamed Mohyeldin në gjysmëfinale, për t’ia siguruar Kosovës medaljen e tretë në Lojërat Mesdhetare.
Xhudisti Gjakova i sjell medaljen e tretë Kosovës pas të artave të Distria Krasniqit dhe Nora Gjakovë.s

Akil Gjakova në gjysmëfinale
Akil Gjakova i ka nisur suksesshëm garat e xhudos në Lojërat Mesdhetare Tarragona 2018.
Xhudisti mposhti me Ippon spanjollin, Javier Ramirez, në kategorinë - 73 kilogramë.
Gjakova raundin e parë e kaloi pa luftë.
>
Index:<1356>
Title:<https://www.koha.net/boterori-2018/101916/serbet-nuk-zene-mend-perleshen-ne-stadium-me-tifozet-braziliane/>
Content:<
Një përleshje e madhe tifozësh ka ndodhur në stadiumin e Otkritie Arena në Moskë, gjatë ndeshjes mes Brazilit dhe Serbisë. Tifozët brazilianë dhe ata serbë filluan të shkëmbejnë grushte, teksa rojet e stadiumit u futën menjëherë duke i ndarë.
Gjatë përleshjeve, raportohet se mbeti e plagosur edhe një tifoze femër, që u gjend aty pranë.

>
Index:<1357>
Title:<https://www.koha.net/sport/101913/prishtina-pret-fitore-ne-gjibraltar/>
Content:<
Te fituesja e Kupës dhe nënkampionia e Kosovës, Prishtina, besojnë se kanë cilësinë për të kaluar raundin paraeliminator të Ligës së Evropës. Për të bërë këtë, skuadrës kosovare i duhet të eliminojë fituesen e Kupës së Gjibraltarit, FC Europa.
Futbollistët e Prishtinës të mërkurën, pas një udhëtimi prej 21 orësh kanë mbërritur në Gjibraltar, derisa ndeshjen e parë me FC Europan do ta zhvillojnë të enjten (sot).
Ndeshja do të luhet në "Victoria Stadium" prej orës 18:00, kurse ajo kthyese më 5 korrik në Mitrovicë, transmeton Koha Ditore.
Për Prishtinën kjo është hera e dytë që merr pjesë në këtë garë. Vjet u eliminua pas dy ndeshjeve të humbura nga Norrkopingu në raundin e parë, por sivjet UEFA ka shtuar edhe raundin paraeliminator për skuadrat më së dobëti të ranguara, që ka përfshirë edhe Prishtinën. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1358>
Title:<https://www.koha.net/boterori-2018/101909/banega-luftarak-sjell-fortesine-e-munguar-ne-mesfushen-e-argjentines/>
Content:<
Lionel Messi dhe Marcos Rojo mund të kenë pushtuar ballinat e gazetave, pasi shënuan në fitoren 2:1 të Argjentinës ndaj Nigerisë të martën, por ishte vendimi për të aktivizuar Ever Banegan në mesfushë që pati ndikimin më të madh në skuadrën e drejtuar nga Jorge Sampaoli.
Fitorja e dërgoi Argjentinën në fazën nokaut të Kupës së Botës dhe e eliminoi Nigerinë, por mënyra se si u arrit fitorja, me një gol të vonshëm të shënuar, ka ofruar atë shtytje aq të nevojshme pas vështirësive në dy ndeshjet e para.
Pasi barazoi 1:1 me Islandën dhe pësoi thellë 3:0 nga Kroacia, Argjentina përballjen me Nigerinë e kishte për jetë a vdekje. Në dy ndeshjet e para ishte e cenueshme në mbrojtje dhe po ashtu kishte telashe për të dërguar topin te Lionel Messi.
Argjentinasit ishin shkelur nga Kroacia, ku Javier Mascherano dhe Enzo Perez po ndiqnin hijet në mesfushë, ndërsa Ivan Rakitiq dhe Luka Modriq udhëhiqnin lojën e Kroacisë në mënyrë të shkëlqyer.(Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1359>
Title:<https://www.koha.net/boterori-2018/101902/barazimi-ne-ndeshjen-angli-belgjike-mund-t-i-hape-rruge-shortit/>
Content:<
Mesfushori i Belgjikës, Marouane Fellaini thotë se përfundimi i garës në grupin G me ndeshjen ndërmjet Belgjikës e Anglisë do të jetë i çuditshëm.
Me dy përfaqësueset tashmë të kualifikuara dhe të barabarta me pikë, goldallim të njëjtë dhe numër të njëjtë golash të shënuar, bilanci disiplinor (ai i kartonëve) do të vendosë se kush do të përfundojë i pari në grup, nëse ndeshja në Kaliningrad përfundon baras, transmeton Koha Ditore.
Nëse edhe për nga numri i kartonëve Anglia e Belgjika dalin njëjtë, atëherë do të ketë short për të përcaktuar ekipin e parë në grup.
Në të njëjtën kohë kur luajnë Anglia e Belgjika, luhet ndeshja Panamaja - Tunizia. Këto përfaqësuese përballen në Saransk, nga ora 20:00, të enjten (sot), me të cilat ndeshje edhe mbyllet faza grupore e botërorit. Tunizia e Panamaja nuk janë në garë për të kaluar tutje dhe luajnë për krenari. (Më gjerësisht mund të lexoni në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1360>
Title:<https://www.koha.net/boterori-2018/101896/senegali-e-kolumbia-luajne-finalen-e-grupit-h/>
Content:<
Përzgjedhësi i Senegalit, Aliou Cisse, dhe ai i Kolumbisë, Jose Pekerman, nuk janë të detyruar të përgatisin fjalim motivues për ndeshjen e ardhshme. Rëndësia e ndeshjes flet mjaft dhe për të janë të vetëdijshëm të gjithë lojtarët e Senegalit dhe Kolumbisë.
Në "lojë" për ndeshjen ndërmjet Senegalit e Kolumbisë është kualifikimi në fazën nokaut të botërorit "Rusia 2018". Këto dy përfaqësuese përballen të enjten (sot) në Samara nga ora 16:00, transmeton Koha Ditore.
Kolumbia vjen pas fitores së madhe me shifrat 3:0 ndaj Polonisë, që mbajti gjallë shpresat e saj për të avancuar tutje, pas humbjes 2:1 ndaj Japonisë në ndeshjen hapëse. Ndërkohë Senegali barazoi 2:2 me Japoninë, pasi në ndeshjen e parë fitoi 2:1 ndaj polakëve.
Në kampin senegalez vlerësojnë se kjo ndeshje do të jetë një minifinale për ta. Senegalezët shfaqën dobësi në mbrojtje në barazimin 2:2 me Japoninë.
Ato, nëse përsëriten, do të ndëshkohen nga sulmuesit me përvojë të Kolumbisë. Pasi për Senegalin edhe barazimi është i mjaftueshëm, prej kësaj përfaqësueseje mund të pritet koncentrim më i madh në mbrojtje dhe kërkim i rastit përmes kundërsulmeve. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1361>
Title:<https://www.koha.net/boterori-2018/101881/japonise-i-mjafton-nje-pike-ndaj-polonise-se-eliminuar/>
Content:<
Japonia nuk është shumë larg për të siguruar fazën nokaut të Kampionatit Botëror të Futbollit për herë të tretë në histori.
Një barazim ndaj Polonisë do t&#39;ua siguronte japonezëve kalimin përtej fazës grupore, ndërsa varësisht prej rezultatit në ndeshjen tjetër edhe humbja në "Volgograd Arena" mund t&#39;ua garantojë atyre vendin në një të tetën e finales, transmeton Koha Ditore.
Por japonezët janë të vendosur që të mos luajnë për barazimin e mjaftueshëm, por do të kërkojnë fitoren ndaj Polonisë që tashmë është eliminuar, përkatësisht nuk ka gjasa të shkojë tutje.
Japonia e Senegali i kanë nga katër pikë në krye të Grupit H. Kolumbia është e treta me tri pikë, ndërsa Polonia nuk ka pikë në vend të katërt. Japonia fitoi 2:1 në hapje ndaj Kolumbisë e më pas barazoi 2:2 me Senegalin, në një ndeshje që e dominoi.
Polonia po vlerësohet prej përfaqësueseve që ka dëshpëruar në këtë botëror dhe polakët janë të përkushtuar që të përmirësojnë përshtypjet para se të largohen nga Rusia. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1362>
Title:<https://www.koha.net/sport/101870/sarri-pritet-ti-kushtoje-chelseat-38-milione-euro/>
Content:<
Punësimi i Maurizio Sarrit mund t’i kushtojë Chelseat rreth 38 milionë euro, raporton Mediaset Premium.
Trajneri italian është i zgjedhuri i Chelseat, por emërimi i tij është shtyrë për shkak të problemeve me kontratë, transmeton Koha.net.
Kjo pasi Sarri ka kontratë me Napolin dhe klauzolë largimi prej 8 milionë euro, dhe klubi italian është i gatshëm që ta lërë të lirë atë për 5 milionë euro.
Sarri raportohet se do të marrë pagë prej 6 milionë euro në sezon për tre sezonet e ardhshme, përderisa 3 milionë euro të tjera bonuse.
>
Index:<1363>
Title:<https://www.koha.net/sport/101866/fury-thote-se-joshua-po-frikesohet-te-perballet-me-deontay-wilderin/>
Content:<
Boksieri britanik, Tyson Fury ka deklaruar se kampioni i botës në boks Anthony Joshua por ka frikë të përballet me Deontay Wilderin, megjithatë beson se kjo në një fazë do të ndodhë.
Joshua është urdhëruar nga WBA-ja që të përballet me rusin, Alexander Povetkin, duke shtyrë kështu një përballje të mundshme ndërmjet tij dhe Wilderit, raporton BBC, transmeton Koha.net.
“Wilder është i gabueshëm për Joshuan, dhe këtë e di Eddie Hearn, mendoj se ky meç do të ndodhë megjithatë Joshua do të ketë ndeshje para se të përballet me të”, është shprehur Fury.
>
Index:<1364>
Title:<https://www.koha.net/sport/101858/nente-dite-pasi-nenshkroi-kontrate-mihajloviqi-shkarkohet-nga-sportingu/>
Content:<
Sportingu duket se është duke kaluar në një kaos të vërtetë, duke e shkarkuar trajnerin serb Sinisa Mihajloviq, vetëm nëntë ditë pasi e kishin emëruar menaxher të klubit.
Nën një presion të lartë presidenti Bruno de Carvalho, që e kishte emëruar Mihajloviqin, i është bërë “një komplot”, ku 71 për qind e anëtarëve të klubit votuan kundër tij, transmeton Koha.net.
Pas kësaj drejtori ekzekutiv, Sousa Cintra në një konferencë për media ka konfirmuar se deri të hënën do t konfirmojnë trajnerin e ri.
“Sportingu do të jetë i fuqishëm dhe do të luftojë për vendin e parë. Mihajloviqi nuk përshtatet me këtë vizion, dhe tashmë kemi folur me avokatët e tij”, ka thënë ai.
Sipas Sky Sport Italia, Mihajloviqi nuk është njoftuar ende zyrtarisht për këto lëvizje, përderisa nëntë ditë më parë ai kishte nënshkruar kontratë tre vjeçare me Sportingun.
>
Index:<1365>
Title:<https://www.koha.net/boterori-2018/101857/xhaka-jemi-gati-per-1-8-e-finales/>
Content:<
Mesfushori shqiptar i Zvicrës, Granit Xhaka, ka thënë se përfaqësuesja zvicerane është e gatshme që të vazhdojë ëndrrën në Botëror.
Zvicra kaloi në mesin e 16 më të mirëve të botës me fitoren ndaj Serbisë dhe duke barazuar me Brazilin e Kosta Rikën në Grupin E.
“16 të fundit! Raundi i ardhshëm ne po vijmë! Dhe jemi gati për të punuar akoma për të vazhduar ëndrrën për ne”, ka shkruar Xhaka në Instagram.
Xhaka ishte golashënues në fitoren e rëndësishme 2 me 1 ndaj Serbisë.
Në 1/8 e finales, Zvicra luan me Suedinë.
>
Index:<1366>
Title:<https://www.koha.net/boterori-2018/101854/blerim-xhemaili-lojtar-i-ndeshjes/>
Content:<
Zvicra sonte ka siguruar kualifikimin në 1/16 të Kupës së Botës që po mbahet në Rusi, përkundër që barazoi 2 me 2 me Kosta Rikën.
Njëri nga golashënuesit për Zvicrën ishte edhe mesfushori shqiptar, Blerim Xhemaili. Ai shënoi golin e parë për t’i epërsinë Zvicrës, transmeton Koha.net.
Ai është zgjedhur lojtari i ndeshjes nga FIFA.
Në raundin tjetër Zvicra do të përballet me Suedinë.

>
Index:<1367>
Title:<https://www.koha.net/boterori-2018/101851/zvicra-luan-me-suedine-ne-1-8-e-finales/>
Content:<
Zvicra do të luajë me Suedinë në fazën e ardhshme të Kupës së Botës.
Përfaqësuesja, ku marrin pjesë katër futbollistë me prejardhje shqiptare, kaloi Grupin E nga pozita e dytë.
Ajo do të luajë në 1/8 e finales me fituesin e Grupit F, Suedinë, më 3 korrik.
Brazili, që kaloi këtë fazë nga pozita e parë në Grupin E, do të përballet me Meksikën më 2 qershor në Samara me fillim prej orës 16:00.
>
Index:<1368>
Title:<https://www.koha.net/boterori-2018/101841/brazili-ne-16-me-te-miret-nga-pozita-e-pare-e-grupit/>
Content:<
21:51 - Brazili ka mposhtur Serbinë 2 me 0 për të siguruar kualifikimin në mesin e 16 më të mirëve në botë, nga pozita e parë e Grupit E.
Paulinho dhe Thiago Silva shënuan për fitoren e dytë të Brazilit deri tash.
Me 7 pikë, dy më shumë se ndjekësi i parë Zvicra, Brazili kalon tutje nga pozita e parë. Serbia me tri pikë dhe Kosta Rika me një pikë mbesin jashtë Botërorit.

Thiago Silva “përjashton” Serbinë nga Botërori
21:28 - Thiago Silva ka dyfishuar epërsinë e Brazilit ndaj Serbisë për ta “përjashtuar” nga Kampionati Botëror.
Ylli i PSG-së realizoi me kokë në minutën e 68-të pas harkimit të Neymarit.
Serbisë për të arritur kualifikimin i duhet të përmbysë rezultatin në 20 minutat e fundit.
 

GOAL! Brazil make it 2-0 thanks to Thiago Silva! Crucial breathing room. #SRBBRA #WorldCup pic.twitter.com/YGFTMcwUk5
— SBS - The World Game (@TheWorldGame) June 27, 2018


 
 

Paulinho realizon ndaj Serbisë
Paulinho ka kaluar Brazilin në epërsi në përballjen e fundit të Grupit E në Kupën e Botës.
Mesfushori i Barcelonës arriti golin e parë të ndeshjes në minutën e 36-të pas asistimit të Coutinhos.
 

#srb 0⃣- 1⃣  #bra  #WorldCup2018 #WorldCupRussia2018  #worldcup #KORGER  #SRBBRA  #coria
Goal : Paulinho pic.twitter.com/dvaDV4EvRC
— princessbetvideo (@princessbetvid5) June 27, 2018


 
 
>
Index:<1369>
Title:<https://www.koha.net/boterori-2018/101840/zvicra-barazon-me-kosta-riken-kalon-fazen-e-grupeve/>
Content:<
Zvicra është kualifikuar në mesin e 16 skuadrave më të mira të Botërorit “Rusia 2018”.
Kombëtarja e Zvicrës sonte ndau pikët me Kosta Rikën me rezultat prej 2 me 2, transmeton Koha.net.
Xhemaili ishte ai që i dha epërsinë Zvicrës në minutën e 31.
Waston barazoi shifrat në minutën e 56, përderisa Zvicra riktheu epërsinë në minutën e 88 përmes Drmiqit.
Kosta Rika barazoi shifrat sërish përmes Ruizit që shënoi nga penaltia në minutën e 90+3.
Zvicra përfundon e dyta në Grupin E, me dy pikë më pak se Brazili në krye të tabelës. Nga ky grup janë eliminuar Serbia e Kosta Rika.
Në raundin tjetër Zvicra lan ndaj Suedisë, e Brazili do të ketë punë me Meksikën.

Zvicra rikthen epërsinë ndaj Kosta Rikës
Zvicra ka rikthyer epërsinë ndaj Kosta Rikës, 2 me 1.
Ishte Josip Drmiq ai që riktheu epërsinë e Zvicrës në minutën e 88, pas asistimit nga Zakaria.

Kosta Rika barazon shifrat
Kosta Rika ka barazuar shifrat në ndeshjen e sotme ndaj Zvicrës.
Pjesën e dytë të ndeshjes Kosta Rika e nisi më mirë, duke barazuar shifrat në minutën e 56 për Wastonit, që me një goditje të bukur me kokë dërgoi topin në rrjetë, transmeton Koha.net.
Për të asistoi Campbell.
Për Zvicrën kishte shënuar Blerim Xhemaili në pjesën e parë.

Zvicra mbyll pjesën e parë me epërsi ndaj Kosta Rikës
Ka përfunduar pjesa e parë e ndeshjes Zvicër – Kosta Rikë, e fundit për fazën e grupeve.
“Helvetët” e mbyllën këtë pjesëlojë me rezultat prej 1 me 0, me golin e vetëm që e shënoi mesfushori shqiptar, Blerim Xhemaili.
Kosta Rika mjaft shumë e rrezikoi Zvicrën në këtë pjesëlojë, por pa efikasitet.
Në rast të fitore Zvicra do të hynte në mesin e 16 më të mirave të botës.

Xhemaili kalon Zvicrën në epërsi ndaj Kosta Rikës
Zvicra ka kaluar në epërsi ndaj Kosta Rikës, në ndeshjen e fundit të Grupit E.
Ishte mesfushori shqiptar, Blerim Xhemaili ai që shënoi për Zvicrën kur po luhej minuta e 31, transmeton Koha.net.
Për të asistoi Embolo.

Dzemaili opens the scoring for Switzerland! #SUICRC #WorldCup pic.twitter.com/1FBqP0r8l4
— FutbolMatrix ⚽ (@Footy_Matrix) June 27, 2018

>
Index:<1370>
Title:<https://www.koha.net/boterori-2018/101832/low-e-pranon-se-gjermania-smeritoi-te-kalonte-tutje/>
Content:<
Përzgjedhësi i Gjermanisë, Joachim Low, ka thënë se kombëtarja që ai udhëheq e meritoi të eliminohej nga Kupa e Botës, pas humbjes nga Koreja Jugore të mërkurën.
Fitorja do të mjaftonte që Gjermania të kalonte në mesin e 16 më të mirëve në botë, por dy gola në kohën shtesë i dhanë fitoren e famshme Koresë.
Humbja nënkupton që Gjermania eliminohet vetëm për herë të dytë nga faza e grupeve në Botëror.
“Për momentin është e vështirë të themi pse jemi eliminuar. Zhgënjimi është tejet i madh. Nuk e merituam të fitonim sërish Botërorin, nuk e merituam të kalonim tutje”, ka thënë ai pas takimit.
58-vjeçari ka thënë se ekipi nuk pati dinamikë të mirë të lojës dhe me meritë u eliminua.
Humbja 2 me 0 bëri që Gjermania të mbyllte si e fundit Grupin F.
>
Index:<1371>
Title:<https://www.koha.net/sport/101828/stadiumi-i-prishtines-do-te-mbaje-emrin-fadil-vokrri/>
Content:<
Stadiumi i Prishtinës, do të mbajë emrin e legjendës së futbollit kosovar, Fadil Vokrri.
Kjo tashmë është punë e kryer dhe kanë mbetur vetëm çështjet procedurale. Një gjë të tillë e ka konfirmuar për Sportin në KTV, edhe ministri i Sportit, Kujtim Gashi.

>
Index:<1372>
Title:<https://www.koha.net/boterori-2018/101816/zvicra-me-kater-shqiptare-ne-formacion-synon-te-kaloje-grupin/>
Content:<
Katër shqiptarët e përfaqësueses së Zvicrës do të startojnë në përballjen e fundit të Grupit E ndaj Kosta Rikës (20:00).
Granit Xhaka, Xherdan Shaqiri, Blerim Xhemaili e Valon Behrami do të startojnë nga minuta e parë në ndeshjen vendimtare për të kaluar grupin.
Ky është formacioni i Zvicrës:

>
Index:<1373>
Title:<https://www.koha.net/sport/101815/kuka-ne-shtetin-e-spanjes-dy-here-u-njoftuan-me-shtetin-tone-te-ri/>
Content:<
Driton Kuka është ndarë shumë i kënaqur me xhudistet e tij, Distria Krasniqi e Nora Gjakova, të cilat rrëmbyen të artat në Lojërat Mesdhetare në Tarragona të Spanjës.
Nora Gjakova, në 57 kilogramë, mposhti në finale me Ippon italianen, Miriam Boi, transmeton Koha.net. Kurse edhe Krasniqi fitoi në finale ndaj italianes, Odette Giuffrida.
Këto medalje ishin të parat për Kosovën në Lojërat Mesdhetare, dhe ky sukses e bën krenar trajnerin e tyre Driton Kuka, i cili ka shkruar në Facebook se në Spanjë sot dy herë u njoftuan me shtetin e ri të Kosovës.
“Dy të Arta. Lojërat Mesdhetare, Disi e Nora na bënë krenarë. Në shtetin e Spanjës dy herë u njoftuan me shtetin tonë të ri”, ka shkruar Kuka, i cili ka postuar edhe një foto me dy xhudistet e tij.
>
Index:<1374>
Title:<https://www.koha.net/boterori-2018/101809/gjermania-vazhdon-traditen-e-zeze-te-kampioneve/>
Content:<
Gjermania ka vazhduar “traditën e zezë” të kampionëve në Kupa të Botës.
Kjo është hera e tretë rresht që kampioni i botës eliminohet qysh në fazën e grupeve. Gjermania u eliminua sot nga Grupi F duke përfunduar këtë fazë me vetëm tri pikë, pasi u mposht nga Meksika dhe Koreja e Jugut. Nga ky grup u kualifikuan Suedia dhe Meksika.
Fatin e Gjermanisë, në dy kampionatet e shkuara botërore e patën Italia dhe Spanja. Italia më 2006 ishte shpallur kampion, kurse katër vjet më vonë ishte eliminuar në grupe. Më 2010 kishte fituar Spanja, por ajo u eliminua qysh në grupe më 2014.
Sikurse këto tri kombëtare, edhe Franca që fitoi më 1998 ishte eliminuar katër vjet më pas qysh në grupe.
Për Gjermaninë, kjo është vetëm hera e dytë që eliminohet në fazën e grupeve. Hera e parë ishte më 1938.
>
Index:<1375>
Title:<https://www.koha.net/sport/101806/edhe-nora-gjakova-e-arte-ne-tarragona/>
Content:<
Kosova sot ka rrëmbyer dy medalje të arta në Lojërat Mesdhetare në Tarragona të Spanjës.
Xhudistja Nora Gjakova rrëmbeu medaljen e artë, duke e mposhtur në finale italianen, Miriam Boi në kategorinë 57 kilogramë, transmeton Koha.net. Kundërshtaren e saj Gjakova e mposhti me Ippon.
Të artën në këtë garë e arriti edhe Distria Krasniqi në 52 kilogramë.
>
Index:<1376>
Title:<https://www.koha.net/sport/101801/distria-krasniqi-e-arte-ne-tarragona/>
Content:<
Xhudistja Distria Krasniqi ka rrëmbyer medaljen e artë në Lojërat Mesdhetare në Tarragona.
Krasniqi, që garon në 52 kilogramë, në finale e mposhti xhudisten italiane, Odette Giuffrida.
Kjo është medalja e parë e Kosovës në Tarragona të Spanjës.
Në garë për të artën është edhe Nora Gjakova, e cila në gjysmëfinale të 57 kilogramë kishte mposhtur turken, Ghofran Khelifi.
>
Index:<1377>
Title:<https://www.koha.net/sport/101798/zyrtare-uefa-perjashton-milanin/>
Content:<
UEFA ka suspenduar Milanin nga sezoni i ardhshëm i garave evropiane për shkak të shkeljes së rregullave për Fair-Playin Financiar.
Sipas vendimit të UEFA-s, Milani dënohet për garën e ardhshme në të cilën arrin të kualifikohet, brenda dy sezoneve të ardhshme (2018/19 apo 2019/20)
UEFA ka njoftuar se Milani mund të ankohet në Gjykatën e Arbitrazhit.
>
Index:<1378>
Title:<https://www.koha.net/boterori-2018/101797/suedia-e-meksika-ne-16-me-te-mirat/>
Content:<
17:54 - Meksika dhe Suedia kanë siguruar vend në mesin e 16 kombëtareve më të mira të botës.
Ato janë kualifikuar nga Grupi F me nga gjashtë pikë secila.
Në xhiron e fundit, Suedia fitoi 3 me 0 ndaj Meksikës, por humbja e Gjermanisë nga ndeshja tjetër me Korenë e Jugut e ndihmon Meksikën që të ruajë pozitën e dytë.
Gjermania, kampioni i vitit 2014, është eliminuar bashkë me Korenë.

Suedia dyfishon epërsinë
Suedia ka shënuar edhe golin e dytë në ndeshjen e sotme ndaj Meksikës.
Ishte Granqvist ai që shënoi golin e dytë për suedezët nga penaltia në minutën e 62.

Suedia kalon në epërsi ndaj Meksikës
Suedia ka kaluar në epërsi në ndeshjen e sotme ndaj Meksikës, transmeton Koha.net.
Ishte Augustinsson ai që shënoi kur po luhej minuta e 50 pas asistimit nga Claesson.

Augustinsson gives #SWE the lead! As it stands GERMANY ARE GOING OUT! #WorldCup pic.twitter.com/1oykQxiqr6
— FutbolMatrix ⚽ (@Footy_Matrix) June 27, 2018

>
Index:<1379>
Title:<https://www.koha.net/boterori-2018/101793/gjermania-pershendetet-nga-boterori/>
Content:<
Kampioni në fuqi i botës në futboll, Gjermania është përshëndetur nga Botërori “Rusia 2018”, katër vjet pasi ishte shpallur kampion botëror në Brazil.
Në ndeshjen e fundit në Grupin F kombëtarja e Gjermanisë u mposht nga Koreja e Jugut, transmeton Koha.net.
Koreja e fitoi këtë përballje me rezultat prej 2 me 0.
Ishte Kim Young-Gwon ai që shënoi në minutën e 90+4 për t’ia shuar shpresat Gjermanisë për të hyrë në mesin e 16 më të mirave.
Kurse golin e dytë e shënoi ylli i Tottenhamit, Son Heung-Min.
Suedia e Meksika kalojnë Grupin F, kurse nga Botërori përshëndeten Koreja e Jugut dhe Gjermania.

Pa gola në pjesën e parë, Koreja Jugore – Gjermania dhe Meksika – Suedia
Nga ora 16:00 kanë nisur dy ndeshjet e Botërorit në Rusi ndërmjet Koresë së Jugut dhe Gjermanisë, dhe Meksika – Suedia.
Në të dyja ndeshjet pjesa e parë u mbyll me rezultat të barabartë 0-0, transmeton Koha.net.
Gjermania pati më tepër posedimin e topit dhe krijoi më tepër raste shënimi, megjithatë raste të mira pati edhe Koreja e Jugut.
Në ndeshjen tjetër Meksika ishte një shkallë më e mirë se Suedia, duke pasur më tepër topin në këmbët e veta, dhe krijoi më tepër raste shënimi.
>
Index:<1380>
Title:<https://www.koha.net/boterori-2018/101792/politiko-i-brukselit-e-quan-budallallek-sjelljen-e-serbise-ndaj-shqiponjes/>
Content:<
Portali “Politiko” i Brukseli ka bërë një shkrim rreth zhurmës që Serbia bëri pas manifestimit të futbollistëve shqiptarë të përfaqësueses zvicerane të fitores ndaj Serbisë me formimin e shqiponjës me gishta, duke e konsideruar budallallëk atë që bënë serbët, transmeton Koha.net.
Teksti nis: “Merrini me mend 11 serbë që futen në fushën e futbollit për t’u ballafaquar me Zvicrën. Po, serbët që tashmë i njohim, djem shtatgjatë me zemra hipërnacionaliste dhe tifozë të rryer në beteja, nga të cilët disa bartin shenja gjenocidale të Ratko Mlladiqit, kriminelit serb të luftës të dënuar. Ekipi është jashtëzakonisht homogjen, ortodoks... Stojkoviq, Toshiq, Tadiq, Milenkoviq, Saviq, Matiq, Mitroviq... E kuptoni poentën”.
Zvicra, nga ana tjetër, nuk është më ai vendi i orëve dhe i djathit, por toka e futbollistëve imigrantë. Nëse përjashtohen ata pak futbollistë zviceranë, ai ekip ka mjaft futbollistë nga vende të bukura. Tre janë nga ish krahina serbe e Kosovës, që tash është e pavarur, por që Serbia nuk e pranon dhe ku Liria u desht të fitohej me forcë, shkruan portali belg.
Serbia vazhdon ta konsiderojë Kosovën vazale të saj,kurse shqiptarët e atjeshëm i konsideron “terrtarë urrjetës në narracionin shekullor të tragjedisë fisnore”
Ndeshja ndërmjet Serbisë e Zvicrës përshkruhet si luftë për ta mbajtur Kosovën. “Serbët fillimisht “çuan peshë gjithë Zvicrën”, duke pretenduar fitoren. Fillimisht shënuan gol në minutën e pestë, përmes Mitroviqit. Por zviceranët u këndellën dhe fituan – ashtu siç bënë kosovarët në luftën guerile gjatë të cilës nuk kishte engjëj, në të cilën njerëzit e Kosovës patën ndihmën e pakursyer të NATO-s”, transmeton Koha.net.
Në vazhdim ... dy kosovarë zviceranë shënuan gola. Shaqiri ka stemën e Kosovës në atlete , ndërsa ky, sikundër edhe Xhaka pas shënimit të golit formoi me gishta simbolin e shqiponjës dykrenore, përkatësisht të Shqipërisë së madhe, që tërboi aq shum ë serbët sa iu ankuan FIFA-s.
Serbia është aleate shumë e afërt e Rusisë në Europë dhe FIFA do të duhej të kishte këtë parasysh me rastin marrjes së vendimit për dënimin e Shaqirit dhe Xhakës. Po ashtu nuk do të guxonte të harronte se tifozët rusë e serbë gjatë ndeshjes kënduan këngë me gjyra politike. Rusia nuk njeh pavarësinë e Kosovës dhe ajo është organizatore e Kampionatit Botëror, pjesërisht edhe në saje të udhëheqjes së korruptuar të FIFA-s me Sepp Blatterit.
“Pra, thelbi i akuzës kundër Shaqirit dhe Xhakës moralisht ishte ofensive meqë vinte nga vendi që kishte bërë luftë për shkak të mosnjohjes së pavarësisë së Kosovës. Mbi 10 mijë shqiptarë të Kosovës (më së paku) janë vrarë gjatë asaj lufte. Që të dy futbollistët zviceranë që dhanë gola janë fëmijë refugjatësh që kishin ikur nga Kosova prej represionit serb, kështu që simbolizimi i shqiponjës shqiptare prej tyre duhet të shqyrtohet nga këndi i manifestimit të emocioneve dhe të këndelljes historike “ shkruante “Politiko” e Belgjikës, dhe shton “thelbi i futbolli në fakt është manifestim i emocioneve kombëtare”, transmeton Koha.net.
“Dy njerëz krenarë e kanë vendin në fushë (të futbollit), por aty nuk ka vend për budallallëqet serbe”, shkruan “Politiko”.
>
Index:<1381>
Title:<https://www.koha.net/sport/101791/unitedi-e-arsenali-ne-gare-per-yllin-e-tottenhamit/>
Content:<
Manchester Unitedi dhe Arsenali kanë shprehur interesim për yllin e Tottenhamit, Son Heung-Min, raporton Sport 1.
Sipas këtyre raporteve thuhet se Tottenhami për shërbimet e jugkoreanit kërkon 70 milionë euro, transmeton Koha.net.
Son ka qenë i jashtëzakonshëm në këtë sezon në Premier Ligë, dhe është i gatshëm të nisë një aventurë të re, përderisa ka kontratë me Tottenhamin edhe për dy vite.
Favorit për shërbimet e tij momentalisht është Unitedi, përderisa një sy në situatën e tij po e mban edhe Liverpooli.
>
Index:<1382>
Title:<https://www.koha.net/sport/101790/gabriel-jesus-kerkohet-nga-gjiganti-spanjoll/>
Content:<
Ylli i Manchester Cityt, Gabriel Jesus është në radarin e Barcelonës, raporton AS.
Gjiganti katalunas po kërkon të sjellë edhe dy përforcime në afatin kalimtar të verës, para se të nisë sezoni, dhe Jesus është në listën e ngushtë të lojtarëve pasi dështimit për të transferuar Antoine Griezmann, transmeton Koha.net.
Përkundër që Barcelona ka shprehur interesim për të, 21 vjeçari i talentuar pritet të jetë objektiv vështirë i arritur pasi është një nga lojtarët më të rëndësishëm te kampioni anglez.
>
Index:<1383>
Title:<https://www.koha.net/sport/101787/ancelotti-e-deshiron-luizin-te-napoli/>
Content:<
Napoli është vënë pas shërbimeve të mbrotjësit brazilian, David Luiz, raporton The Sun.
Raportohet se menaxheri i Napolit, Carlo Ancelotti e dëshiron mbrojtësin e Chelseat në radhët e veta, transmeton Koha.net. Napoli është i gatshëm të paguajë rreth 30 milionë euro për shërbimet e tij.
Luiz kishte një sezon jo të mirë te Chelsea, dhe raportohet se edhe ai ka shprehur interesim për të kaluar te gjiganti italian.
31 vjeçari ka kontratë me Chelsean deri në fund të sezonit 2018-19.
>
Index:<1384>
Title:<https://www.koha.net/sport/101783/publikohet-videoklipi-i-fushates-qe-perkrah-femrat-qe-merren-me-futboll/>
Content:<
Është publikuar kampanja reklamuese që i përkrah femrat që merren me futboll, “We Play Strong”, bën të ditur emisioni “Express” i KTV-së.
Këtë kampanjë e mbështetet edhe këngëtarja dhe aktorja me prejardhje kosovare, Rita Ora.
Gjithashtu, UEFA është sponsor zyrtar i turneut “The Girls Tour” të Rita Orës, i cili është pjesë e kampanjës “Together #WePlayStrong” , transmeton Koha.net.
Më parë është raportuar se UEFA i ka bashkuar forcat me këngëtaren Rita Ora, në një partneritet novator që ka për qëllim transformimin e imazhit të futbollit femëror dhe të inkurajojë pjesëmarrjen e femrave.

>
Index:<1385>
Title:<https://www.koha.net/sport/101779/perfaqesuesja-kunder-bullgarise-luan-per-nder-te-sinanit-te-ndjere/>
Content:<
Përfaqësuesja e Kosovës nesër do të luajë kundër Bullgarisë në kuadër të kualifikimeve për Botërorin “Kina 2019”. Këtë ndeshje Kosova do ta luajë për nder të basketbollistit të ndjerë, Gazmend Sinani.
Në një konferencë për media në të cilën morën pjesë kapiteni Dardan Berisha, basketbollisti Erjon Kastrati, përzgjedhësi i Kosovës, Brad Greenberg dhe kryetari i FBK-së, Arben Fetahu, është bërë e ditur se ndeshja do të jetë falas për publikun.
“Hyrja për ndeshje do të jetë falas, ndërsa FBK fton publikun që të jenë të pranishëm në numër sa më të madh në përkrahje të djelmoshave tanë, të cilët të enjten dhe dielën do të dalin në fushë dhe do të luajnë për Gazin”, thuhet në njoftim.
Ndeshja do të zhvillohet të enjten me fillim nga ora 20:30 në Pallatin e Rinisë dhe Sporteve në Prishtinë.
Gazmend Sinani vdiq të shtunën si pasojë e një aksidenti trafiku që ndodhi në Gjakovë.
>
Index:<1386>
Title:<https://www.koha.net/sport/101773/tenisti-bajraliu-eliminohet-ne-tarragona/>
Content:<
Tenisti Granit Bajraliu është eliminuar nga Lojërat Mesdhetare në Tarragona pasi është mposhtur nga francezi Alexandre Muller, bartës i dytë i turneut.
Bajraliu pësoi humbje 2 me 0 në sete, 6:2 dhe 6:1.
Graniti të martën shënoi fitore 2:0 në sete ndaj Mario Zillit të Shqipërisë.
>
Index:<1387>
Title:<https://www.koha.net/sport/560/barcelona-arrin-marreveshje-per-transferimin-e-mbrojtesit-mina/>
Content:<
Barcelona ka arritur marrëveshje për mbrojtësin kolumbian Yerry Mina.
Mundo Deportivo raporton se futbollisti i Palmeiras do të bashkohet me klubin katalunas në janar të vitit 2018, transmeton Koha.net.
Transferimi i 22 vjeçarit raportohet se klubit spanjoll i ka kushtuar rreth 9 milionë euro, kurse lojtari do të nënshkruajë kontratë pesë vjeçare.
 
>
Index:<1388>
Title:<https://www.koha.net/sport/558/nuza-berisha-e-selimaj-ndajne-drejtesine-ne-miqesoren-turqi-moldavi/>
Content:<
Federata e Futbollit të Kosovës ka konfirmuar se tre gjyqtarë kosovarë do të ndajnë drejtësinë në miqësoren ndërmjet Turqisë dhe Moldavisë, transmeton Koha.net.
“Në kuadër të bashkëpunimit ndërmjet FFK-së dhe Federatës së Futbollit të Turqisë, treshja e gjyqtarëve Genc Nuza, kryesor, bashkë me dy ndihmësit e tij, Fatlum Berisha e Bujar Selimaj, të cilët këtë vit janë pjesë e FIFA-s, do të ndajnë drejtësinë në ndeshjen miqësore ndërmjet kombëtares së Turqisë dhe kombëtares së Moldavisë, e cila do të zhvillohet më 27 mars në Eskisheher”, thotë FFK.
FFK më tutje thotë se kjo shënon një epokë të re gjyqtarëve të futbollit të Kosovës, të cilët me vite të tëra ishin të izoluar e të sakrifikuar sikur edhe vet futbolli i Kosovës.
>
Index:<1389>
Title:<https://www.koha.net/sport/543/gjyqtari-clattenburg-largohet-nga-premier-liga/>
Content:<
Gjyqtari Mark Clattenburg ka dhënë dorëheqje nga drejtimi i ndeshjeve në Premier Ligë për të pranuar një pozitë të re në Arabinë Saudite.
41-vjeçari pritet të largohet nga pozita e gjyqtarit para se të fillojë xhiroja më 25 shkurt.
>
Index:<1390>
Title:<https://www.koha.net/sport/542/golden-state-i-kthehet-fitoreve/>
Content:<
Golden State Warriors u kthye te fitorja pas paraqitjes mjaft të dobët, që e pati ndaj Denver Nuggets ndeshjen e kaluar.
Në “Oracle Arena”, luftëtarët fituan me rezultat 109:86, ndaj Sacramento Kings.
Nënkampionët e nisën keq takimin, duke mbyllur dy periudhat e para, në disavantazh prej 3 pikësh 47:50.
Vendësit e treguan forcën e tyre në etapën e tretë, pasi shënuan 42 pikë duke pranuar vetëm 12-të, kurse në çerekun e katër vetëm administruan avantazhin për fitoren e 47-të sezonale.
Më i efektshmi në këtë takim ishte Klay Thompson me 35 pikë.
>
Index:<1391>
Title:<https://www.koha.net/sport/541/westbrook-i-pandalshem-ndaj-knicks/>
Content:<
Russell Wetsbrook vazhdoi me paraqitjet e tij fantastike, duke realizuar triple-double prej 32 pikësh, 13 kërcimesh dhe 12 asistimesh, ndaj New York Knicks, që është i 27-ti këtë sezon.
“Njujorkezët” ishin superiorë në periudhën e parë duke e mbyllur me 12 pikë epërsi, 39:27.
Oklahoma ishin të jashtëzakonshëm në çerekun e dytë, duke përmbysur gjithçka, për të shkuar në pushim me 2 pikë avantazh 62:60.
Vendësit e udhëhequr nga Westbrooku, vendosën takimin në pjesën e dytë duke u kthyer te fitorja, pas dy humbjeve rresht me rezultat 116:105.
>
Index:<1392>
Title:<https://www.koha.net/sport/528/ramosi-nuk-u-befasua-me-humbjen-e-barces-nga-psg-ja/>
Content:<
Kapiteni i Real Madridit, Sergio Ramos, ka pohuar se nuk është i befasuar me humbjen 4 me 0 të Barcelonës nga Paris Saint-Germaini në ndeshjen e parë të Ligës së Kampionëve.
Ramos gjithashtu ka pranuar se nuk do të thoshte jo kur u pyet nëse është i lumtur që rivali i Real Madridit ka pësuar një humbje të thellë dhe lë afër eliminimit nga gara europiane.
“Nuk them jo. Nuk më pëlqen kur vuajnë shokët e mi, por natyrisht se nuk dua që Barcelona të fitojë”, ka thënë Ramos. “Nuk isha [i befasuar me rezultatin], kjo do të thotë se në Ligën e Kampionëve mund të paguash për lojën e dobët. PSG bëri lojë të mirë, bëri shumë presion”.
>
Index:<1393>
Title:<https://www.koha.net/sport/524/arsenali-i-ofron-kontrate-te-re-wengerit/>
Content:<
Arsenali raportohet se është duke pritur Arsene Wengerin që ta vazhdojë kontratën me klubin.
Wenger është në krye të ekipit që prej vitit 1996, por e ardhmja e tij vazhdon të jetë në dyshim, me fansat që po bëjnë presion te bordi për ndryshime.
Siç qëndrojnë punët, Wengeri do të jetë pa kontratë në fund të këtij sezoni, por sipas talkSPORT, Arsenali i ka ofruar kontratë të re dyvjeçare dhe është në pritje të francezit për nënshkrimin e saj.
Wenger i cili thuhet se do të largohet në verë, me Arsenalin fitoi tre tituj të Anglisë dhe gjashtë trofe të FA Cup, por klubi nuk ka fituar titullin e ligës që prej vitit 2004.
 
>
Index:<1394>
Title:<https://www.koha.net/sport/519/uefa-lejon-ndeshjet-ne-stadiumin-adem-jashari/>
Content:<
UEFA ka lejuar zhvillimin e ndeshjeve për kualifikime në Ligën e Kampionëve dhe Ligën e Europës për klubet e Kosovës në stadiumin “Adem Jashari” në Mitrovicë.
Federata e Futbollit të Kosovës njofton se pas takimeve të shumta të kryetarit të FFK-së, Fadil Vokrri me zyrtarë të UEFA-s, sot është marrë vendimi nga UEFA për zhvillimin e ndeshjeve në Mitrovicë.
“Një delegacion i UEFA-s, do të vijë më 1 mars për të inspektuar nga afër gjendjen aktuale si dhe për të dhënë sugjerimet për përmirësimin e ndonjë të mete”, thuhet në njoftimin e FFK-së.
FFK-ja ka porositur Ministrinë e Kulturës Rinisë dhe Sporteve që të angazhohet për përmirësimin e gjendjes së stadiumit para garave të klubeve.
“Tash mbetet që MKRS dhe organet tjera relevante të shtetit të Kosovës, që të angazhohen që stadiumi “Adem Jashari” të përgatitet sa më shpejt për këto gara të klubeve të Kosovës”, thuhet në njoftimin e FFK-së.
>
Index:<1395>
Title:<https://www.koha.net/sport/502/pogba-arsenali-ekipi-i-zemres-sime/>
Content:<
Florentin Pogba është duke u përgatitur që të përballet me vëllanë e tij të vogël Paulin dhe Manchester Unitedin në Europa League, por ka pranuar se “Arsenali është klubi i zemrës sime”.
Vëllezërit Pogba do të përballen sonte në Old Trafford në ndeshjen e parë të fazës së eliminimit direkt.
Në një intervistë për “The Guardian”, Pogba i madh ka thënë: “Arsenali është klub i zemrës sime. I kam përkrahur që prej kohës kur ishin të pamposhtur – çfarë ekipi!”
“E keqja e profesionistit është që pak keni rast t’i shikoni ekipet tjera, prandaj nuk kam pasur mundësi të shkojë në Emirates [Stadiumi i Arsenalit]. Por një ditë do të shkoj”.
Kjo nuk është hera e parë që 26-vjeçari pranon simpatinë për klubin londinez. Një gjë të tillë e kishe pranuar edhe në tetor të vitit 2016 për TF1.
“Të luaj në Angli është ëndërr e kamotshme. E kisha mundësinë këtë verë. A ka ndonjë ekip që preferoj? Arsenali”, kishte thënë Florentin Pogba.
>
Index:<1396>
Title:<https://www.koha.net/sport/484/nje-ekip-nga-fshati-mes-skuadrave-elitare/>
Content:<
Futbollistët e Bashkimit nga fshati Koretin janë të gatshëm për befasinë e radhës në kuadër të Kupës së Kosovës në futboll. 
Pas eliminimit të 2 Korrikut në rrethin e katërt, ekipi që bën gara të Ligën e Dytë (kategoria e tretë) në 1/8 e finales do të përballet me Lirinë e Prizrenit.
Bashkimi është ekipi i vetëm i kategorisë së tretë që ka mbijetuar deri në këtë rreth të garave të Kupës. 15 skuadrat tjera të kësaj faze janë ato të Superligës - 12 dhe tri të kategorisë së dytë.
Fituesi në këtë fazë përcaktohet me vetëm një ndeshje dhe ajo ndërmjet Lirisë dhe Bashkimit, zhvillohet të dielën (12:30) në Prizren. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1397>
Title:<https://www.koha.net/sport/482/doellman-pritet-te-mos-luaje-per-kosoven-ne-parakualifikime/>
Content:<
Përfaqësuesja e Kosovës në basketboll, pritet të paraqitet pa yllin kryesor në parakualifikimet e Kampionatit Botëror të vitit 2019, shkruan sot Koha Ditore.
Amerikani i natyralizuar, Justin Doellman, sipas të gjitha gjasave nuk do t&#39;i ndihmojë Kosovës në këto ndeshje. Në të vërtetë, ai pritet "të kursehet" nga Federata e Basketbollit e Kosovës (FBK), bënë të ditur të mërkurën burime të gazetës brenda federatës.
Në vend të tij, Kosova do të angazhojë amerikanin tjetër të natyralizuar, Shawn Jones, po ashtu i pozitës qendër. Vjet Kosova natyralizoi tre amerikanë, por vetëm njërin ka të drejtë ta shfrytëzojë në të njëjtën kohë. Amerikani i tretë i natyralizuar është plejmejkeri Scott Bamforth. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
 
>
Index:<1398>
Title:<https://www.koha.net/sport/477/kosova-kerkon-nga-uefa-te-heqe-ndalesen-per-mitrovice/>
Content:<
Në Federatën e Futbollit të Kosovës (FFK) ka ende shpresë që skuadrat kosovare të mos humbin një tjetër stinor në garat evropiane, shkruan sot Koha Ditore.
Zyrtarë të FFK-së shpresojnë që UEFA do të heqë ndalesën për të luajtur në stadiumin e Mitrovicës "Adem Jashari", i cili me rekomandim të KFOR-it, vitin e shkuar, ishte vlerësuar se ndodhet në një "zonë rreziku" dhe se aty nuk mund të luhen ndeshjet ndërkombëtare.
Sekretari i përgjithshëm i FFK-së, Eroll Salihu, thotë se FFK-ja ka shtruar kërkesë në UEFA që të heqë këtë ndalesë, e nëse ndodh kjo, atëherë ai thotë se institucionet e vendit duhet të bëjnë të pamundurën që në kohë rekorde ta përgatisin atë për ndeshje ndërkombëtare. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
 
>
Index:<1399>
Title:<https://www.koha.net/sport/470/zidane-ishte-paraqitje-fantastike-por-ende-ska-perfunduar/>
Content:<
Trajneri i Real Madridit, Zinedine Zidane pas fitores ndaj Napolit ka vlerësuar lartë paraqitjen e ekipit të tij, por ka theksuar se ende është loja e hapur.
Real Madridi e mposhti Napolin në përballjen e parë me rezultat 3 me 1, me golat e shënuar nga Benzema, Kroos e Casemiro, transmeton Koha.net. Kurse për Napolin shënoi Insigne.
“Luajtëm një ndeshje fantastike, nuk e di nëse ishte ndeshja më e mirë që kemi zhvilluar në këto kohë të fundit, por filluam mbarë. Do të shkojmë në një terren të vështirë, do të vuajmë dhe ende është ndeshje e hapur. Duhet të shkojmë atje dhe të mbarojmë punë, pasi jemi në avantazh prej 3-1. Intensiteti ynë, fokusi ishte shumë i lartë dhe kjo ka rëndësi për ne. Kundër një ekipi të mirë me lojtarë në formë duhet të jesh ashtu”, është shprehur Zidane.
Ai ka thënë se është shumë i lumtur që Kroos ka shënuar sonte.
“Kroosit i pëlqen të hyjë në zonën e rreptësisë dhe kemi folur rreth kësaj së fundmi. Ai ka kapacitetin që të vrapojë më tepër, si në aspektin ofanziv edhe atë defansiv. Ai ka këmbë të shkëlqyera dhe mund të shënojë nga ato pozita, dhe jam shumë i lumtur për këtë”, ka thënë Zidane pas takimit.
>
Index:<1400>
Title:<https://www.koha.net/sport/467/ancelotti-arsenali-nje-ekip-i-rrezikshem-duhet-te-luajme-si-sonte-edhe-ne-londer/>
Content:<
Trajneri i Bayern Munichut, Carlo Ancelotti pas fitores ndaj Arsenalit në Ligën e Kampionëve ka thënë se ekipi i tij duhet të luajë edhe në ndeshjen kthyese me të njëjtin intensitet.
Ai ka thënë se pjesa e parë ishte më e vështirë, por në pjesën e dytë ekipi i tij thotë se mori balancën, transmeton Koha.net.
“Ishte një ndeshje e mirë, filluam mbarë. Arsenali arriti të barazojë dhe patëm disa probleme në pjesën e parë. Por, në pjesën e dytë shpirti i ekipit ishte shumë i mirë, kishim balancë dhe intensitet”, është shprehur Ancelotti.
Trajneri italian më tutje ka thënë se kjo ndoshta ishte performanca më e mirë e ekipit të tij.
“Kishim disa performanca të mira më parë, prandaj nuk e di nëse kjo ishte performanca më e mirë e jona, por kjo nuk ishte ndeshja përfundimtare, dhe fatkeqësisht kemi edhe ndeshjen kthyese. Rezultati i sotëm është i rëndësishëm por nuk duam të gabojmë. Kemi avantazh por ndeshja në Londër duhet të jetë e mirë, dhe duam ta luajmë me koncentrimin e njëjtë si sonte, në mënyrë që të shmangim problemet”, është shprehur italiani.
Ai më tutje ka thënë se, “Arsenali është një ekip i rrezikshëm, sidomos me kundërsulme. Fizikisht, ne luajtëm me intensitet më të lartë në pjesën e dytë, dhe mendoj se kjo ishte arsyeja që patëm atë kontroll të lojës”.
>
Index:<1401>
Title:<https://www.koha.net/sport/457/reali-pa-problem-ndaj-napolit/>
Content:<
Real Madridi ka fituar takimin e parë ndaj Napolit në Ligën e Kampionëve në 1/8 e finales.
Napoli e filloi takimin më mirë duke kaluar në epërsi përmes Lorenzo Insigne, i cili shënoi një gol të bukur në minutën e tetë pas një aksioni fantastik, raporton Koha.net.
Por, Reali u kundërpërgjigj për mrekulli në vazhdim të takimit duke përmbysur rezultatin.
Benzema barazoi shifrat në minutën e 19, pas një krosimi nga Carvajal, francezi dërgoi topin në portë.
Me të filluar pjesa e dytë Toni Kroos e dha epërsinë Realit duke shënuar me një goditje mjeshtërore në minutën e 49 pas asistimit nga Ronaldo.
Dhe golin më të bukur në këtë takim e shënoi Casemiro në minutën e 54, me një goditje të fuqishme jashtë zonës së rreptësisë.
 

\\\ by Gol-Live
//// by PatsaN4ik
-- by ak-productions
sgyfjvsfdjykgjselkdgdrgdhyshu by footballderby
>
Index:<1402>
Title:<https://www.koha.net/sport/456/bayerni-demolon-topcinjte/>
Content:<
Bayern Munichu ka mposhtur Arsenalin me rezultat të thellë në ndeshjen e parë të 1/8 së finales në Ligën e Kampionëve për t’iu afruar shumë çerekfinales.
Bavarezët fituan 5 me 1, duke përsëritur rezultatin e nëntorit të 2015, kur Bayerni kishte fituar me rezultat të njëjtë ndaj “Topçinjve”.
Arjen Robben hapi serinë e golave në minutën e 11-të me një supergol. Rezultati u barazua në minutën e 30-të nga Alexis Sanchez që shënoi nga topi i kthyer prej Manuel Neuer që ia priti gjuajtjen nga penaltia.
Në pjesën e dytë, Bayerni shpërtheu me katër gola të shënuar.
Robert Lewandowski hapi serinë në minutën e 53-të, tre minuta para se Thiago Alcantara të shënonte për 3 me 1. Alcantara shënoi edhe në minutën e 63-të e në fund Thmas Muller vulosi fitoren bindëse.
Takimi i kthimit zhvillohet në Emirates më 7 mars.
>
Index:<1403>
Title:<https://www.koha.net/sport/453/thiago-shenon-perseri-ndaj-arsenalit/>
Content:<
Bayern Munich ka shënuar edhe golin e katërt ndaj Arsenalit.
Ishte Thiago Alcantara me golin e tij të dytë në këtë ndeshje që çoi rezultatin në 4 me 1, transmeton koha.net.
Ai shënoi në minutën e 63.
 
>
Index:<1404>
Title:<https://www.koha.net/sport/452/casemiro-bombardon-napolin/>
Content:<
Casemiro ka shënuar një eurogol ndaj Napolit, për t’i dhënë epërsinë prej 3 me 1 ekipit të tij.
Ai shënoi me një goditje të fuqishme në minutën e 54, transmeton Koha.net.
Golat e më parshëm i kishin shënuar, Insigne për Napolin, kurse për Realin kishin shënuar Benzema e Kroos.
>
Index:<1405>
Title:<https://www.koha.net/sport/450/dy-gola-te-shpejte-te-bayernit-ndaj-arsenalit/>
Content:<
Bayern Munich ka shënuar dy gola të shpejtë për të dyfishuar epërsinë ndaj Arsenalit në ndeshjen e parë të 1/8 së finales në Ligën e Kampionëve.
Robert Lewandowski shënoi për 2 me 1 në minutën e 53-të, tre minuta para se Thiago Alcantara të shënonte golin e tretë për bavarezët.
 

Robert Lewandowski Goal HD - Bayern Munchen 2-1... by alexpaul-percec
 
>
Index:<1406>
Title:<https://www.koha.net/sport/448/kroos-kalon-realin-ne-epersi/>
Content:<
Real Madridi ka përmbysur rezultatin ndaj Napolit.
“Los Blancos” tani është në epërsi me golin e shënuar nga Toni Kroos në minutën e 49 pas asistimit të Ronaldos, transmeton Koha.net.
Insigne dhe Benzema kishin shënuar në pjesën e parë.
 
>
Index:<1407>
Title:<https://www.koha.net/sport/447/benzema-kalon-henryn-ne-listen-e-golashenuesve-ne-ligen-e-kampioneve/>
Content:<
Sulmuesi i Real Madridit, Karim Benzema ka kaluar Thierry Henryn në listën e golashënuesve në Ligën e Kampionëve, transmeton Koha.net.
Me golin e shënuar ndaj Napolit, sonte në këtë garë, ai arrin në kuotën e 51 golave dhe renditet në vendin e pestë, shkruan Goal.
Benzema tani është vetëm pesë gola prapa Ruud van Nistelrooy, që në vendin e katërt ka 56 gola në këtë garë.
Ai shënoi golin e barazimit në takimin ndaj Napolit.
>
Index:<1408>
Title:<https://www.koha.net/sport/442/sanchez-barazon-ndaj-bayernit/>
Content:<
Arsenali ka barazuar shifrat ndaj Bayernit.
Ishte Alexis Sanchez ai arriti të barazojë shifrat në minutën e 30, raporton Koha.net.
Kiliani dështoi të shënojë nga pika e bardhë, po topin e kthyer arriti ta dërgojë në rrjetë.
>
Index:<1409>
Title:<https://www.koha.net/sport/441/reali-barazon-ndaj-napolit/>
Content:<
Real Madridi është kundërpërgjigjur ndaj Napolit përmes francezit Karim Benzema.
Napoli kaloi në epërsi në minutën e 8 përmes Insignes, por në minutën e 19 Reali barazoi shifrat përmes Benzemas.
Ishte Carvajal ai që asistoi për sulmuesin francez.
 
 
>
Index:<1410>
Title:<https://www.koha.net/sport/440/insigne-befason-realin/>
Content:<
Napoli ka kaluar në epërsi ndaj Real Madridit në “Santiago Bernabeu”,
Ishte Lorenzo Insigne ai që shënoi në minutën e tetë, raporton Koha.net.
Për të asistoi Marek Hamsik.
>
Index:<1411>
Title:<https://www.koha.net/sport/416/kuka-i-lumtur-qe-trump-permendi-suksesin-e-kelmendit-ne-urimin-per-kosoven/>
Content:<
Trajneri historik i xhudos, Driton Kuka, ka shprehur kënaqësinë që SHBA uroi nëntë-vjetorin e pavarësisë së Kosovës duke potencuar suksesin historik të xhudistes Majlinda Kelmendi.
Të martën në mbrëmje, administrata e re amerikane në krye me presidentin Donald Trump uroi Kosovën duke e përgëzuar për sukseset e vitit të shkuar, me ç’rast ka përmendur triumfin e Kelmendit në Lojërat Olimpike “Rio 2016”.
“Në vitin 2016, SHBA ishte e lumtur që pa se Kosova fitoi Medaljen e parë Olimpike dhe Kombëtarja e Kosovës zhvilloi ndeshjen e parë në FIFA”, thuhej në letrën e Sekretarit Amerikan Rex Tillersen.
Tani Kuka ka kthyer përgjigjen duke përmendur po ashtu fitoren e xhudistit Akil Gjakova në turneun e fundit në Paris ndaj një garuesi nga SHBA.
“Kënaqësi kur shteti më i fortë dhe më meritor për shtetin tonë USA uron pavarësinë e Kosovës duke potencuar Medaljen e artë Olimpike të arritur nga Majlinda. Shpresoj që USA dhe Trump s’janë hidhëruar në fitoren e Akilit në Paris kundër garuesit nga USA”, ka shkruar Kuka në Facebook.
>
Index:<1412>
Title:<https://www.koha.net/sport/409/dy-shqiptare-denohen-me-burgim-per-kurdisje-te-ndeshjeve-ne-norvegji/>
Content:<
Dy ish-futbollistë shqiptarë janë dënuar me 14 muaj burgim për kurdisje të ndeshjeve në Norvegji.
Drin Shala dhe Alban Shipshani janë dënuar me burgim nga një gjykatë në Oslo për korrupsion dhe mashtrim në futboll, transmeton Koha.net.
Kurdisjet e ndeshjeve kanë ndodhur në qershor të vitit 2012. Në ndeshjen e parë ekipi Follo FK pësoi disfatë me rezultat 4 me 3 nga Østsiden derisa në 25 minutat e fundit po fitonin ndeshjen 3 me 0. Ndeshja e dytë ishte kur Asker humbi 7 me 1 nga Frigg Oslo edhe pse ishin favoritë për të fituar.
Hetimet për këto dy ndeshje filluan pas ankesës nga Federata e Futbollit të Norvegjisë.
>
Index:<1413>
Title:<https://www.koha.net/sport/406/mourinho-i-shqetesuar-nga-orari-i-ndeshjeve/>
Content:<
Jose Mourinho ka thënë se ekipi i Manchester Unitedit mund të përballet me probleme nëse kalon në fazat në Europa League dhe FA Cup.
“Djajtë e Kuq” momentalisht janë në pozitën e gjashtë në Premier Ligë, por do të përballen me Southamptonin në finale të kupës së ligës, derisa do të luajnë edhe në FA Cup dhe Europa League.
Duke folur në konferencën për media para ndeshjes ndaj Saint-Etienne në garën europiane, Mourinho ka shprehur shqetësimin e tij për orarin e ndeshjeve të shumta.
“Këtu te Manchester Unitedi nuk mund të zgjedhim gara. E dimë se situata është e komplikuar. E bënë edhe më të vështirë kur do të luajmë të enjteve në Europa League, pastaj ndeshjet në FA Cup dhe League Cup, është e vështirë dhe nëse kalojmë tutje në gara, atëherë do të jemi të lënduar”, ka thënë Mourinho.
“Marrim pjesë në gara për të fituar edhe mendoj se kjo është mënyrë e mirë për të fituar përvojë. Europa League nuk është garë në të cilën duam të luajmë, por kemi treguar respekt”.
>
Index:<1414>
Title:<https://www.koha.net/sport/398/skitaret-perfundojne-garat-ne-erzurum-te-turqise/>
Content:<
Lyra Hoxha dhe Adea Haxhidauti kanë përfunduar garat në Festivalin e 13-të Olimpik Dimëror Evropian për të rinj në Erzurum.
Ato sot u paraqitën për herë të fundit në shtegun në “Palandöken l”.
“Për të dy skitaret kjo ishte një përvojë e re. Në shtigje të tilla dhe në gara të këtij niveli nuk kanë pasur përvojë më parë. Sigurisht se kjo ishte një eksperiencë e re për to dhe shumë e dobishme për vazhdimin e vajzave tona të reja”, thuhej në njoftimin e Komitetit Olimpik të Kosovës.
Adea në garën e parë në sllallom nuk arriti të siguronte pozicion për garën e dytë, kurse Lyra me pak fat do të mund të zinte një pozicion të mirë në klasifikimin përfundimtar, por nuk arriti ta bënte këtë megjithëse pati një rrëshqitje të mirë.
>
Index:<1415>
Title:<https://www.koha.net/sport/394/lojtaret-kane-humbur-besimin-te-luis-enrique/>
Content:<
Lojtarët e Barcelonës nuk kanë besim në menaxherin Luis Enrique, e ardhmja e të cilit është në dyshim.
Programi sportiv “El Partidazo” i radios COPE, ka raportuar se ish-trajneri i Romës dhe Celta Vigos ka humbur ndikimin e tij te lojtarët, të cilët besojnë se ai do të largohet në fund të këtij sezoni.
“Lojtarët kryesorë nuk pajtohen me të. Ata e shohin si trajner që nuk është në gjendje të ngrit moralin e ekipit dhe të gjejë zgjidhje, ata nuk i besojnë atij”, ka raportuar ky program.
Humbja e tmerrshme në Paris duket se do t’i jap fund pjesëmarrjes së kampionit spanjoll në Ligën e Kampionëve.
>
Index:<1416>
Title:<https://www.koha.net/sport/356/bayerni-e-arsenali-e-kerkojne-me-ngulm-shkelqimin-ne-evrope/>
Content:<
Bayern Muencheni dhe Arsenali do të përballen në ndeshjen e parë të 1/8 së finales të Ligës së Kampionëve, të mërkurën, me shpresë se suksesi në Evropë do t’i ndihmojë të dy skuadrat të gjejnë formën më të mirë.
Bayerni është në rrugën e duhur për të fituar për herë të pestë Bundesligën, ku ka rritur epërsinë në shtatë pikë ndaj RB Leipzigut pas fitores 2:0, të shtunën, ndaj Ingoltadtit.
Por, rezultati nuk tregon gjithë storien, pasi kampioni i Gjermanisë nuk po performon mirë në shumicën e ndeshjeve dhe kundër Ingolstadtit të dy golat i shënoi në minutat e fundit, transmeton Koha Ditore.
Bavarezët kanë qenë më tepër model i efikasitetit nën drejtimin e trajnerit Carlo Ancelottit, sesa i ekipit që shënonte shumë gola dhe që luante shpejt gjatë tre stinorëve të kaluar nën drejtimin e Pep Guardiolas.
Me tifozët e pakënaqur për shkak të performancës joatraktive, Ancelotti tha se fitorja e së shtunës i ka dhënë ekipit të tij shtytjen e nevojshme për përballjen me Arsenalin.
"Kjo fitore na jep shumë besim për të mërkurën. Kemi treguar karakter të madh dhe kjo është shumë e rëndësishme", ka thënë Ancelotti.
Bayerni pritet të jetë pa mesfushorin anësor francez Franck Ribery. Francezi është duke punuar në drejtim të kthimit pas lëndimit të kofshës që pësoi dy javë më parë. Po ashtu do të mungojë edhe mbrojtësi Jerome Boateng, që është lënduar, ndërsa një lajm inkurajues ka qenë kthimi në stërvitje i mesfushorit spanjoll, Xabi Alonso, që pritet të jetë në dispozicion për ndeshje. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
>
Index:<1417>
Title:<https://www.koha.net/sport/345/minatori-tubon-pas-shume-kohesh-grupet-e-hasmeruara-te-tifozeve/>
Content:<
Katër skuadrat e turneut final të Kupës në basketboll, Prishtina, Peja, Bashkimi e Trepça kanë paralajmëruar garë të fortë në parket, por garë edhe më e rreptë pritet të jetë në tribuna.
Palestra “Minatori” në Mitrovicë, aty ky gjatë fundjavës do të mbahet turneu final i Kupës, do t’i bëjë bashkë pas shumë kohësh katër grupet më të mëdha të tifozëve dhe në të njëjtën kohë do t’i gjejë më shumë se kurrë të hasmëruara mes vete, shkruan sot Koha Ditore.
Pjesëmarrjen në ndeshjet e Kupës tashmë e kanë konfirmuar “Plisat” e Prishtinës, “Shqiponjat” e Pejës, “Arpaxhikët” e Bashkimit dhe tifozëria vendase, “Torcida” e Trepçës.
Ndeshjet gjysmëfinale luhen të premten dhe takohen Bashkimi - Peja (16:30) e Sigal Prishtina - Trepça (19:30), ndërkohë ndeshjet finale, përfshirë edhe atë të femrave ndërmjet Penti Prishtinës dhe Penzës, luhen të dielën. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
 
>
Index:<1418>
Title:<https://www.koha.net/sport/342/nje-turne-pa-asnje-skuader-inferiore/>
Content:<
Shumë të përbashkëta kishin katër skuadrat e mëdha të basketbollit në vend gjatë këtij edicioni, shkruan sot Koha Ditore.
Që të gjitha kanë luajtur në Ligën Ballkanike, kanë ndryshuar numër të madh të lojtarëve të huaj, që  janë përballur me vështirësi financiare, si dhe kanë pasur rezultate të mëdha në periudha të caktuara.
Tani Sigal Prishtina, Peja, Trepça e Bashkimi po bëjnë përgatitjet e fundit për turneun, i cili vendos se cilës prej tyre do t&#39;i takojë trofeu i parë i edicionit.
Të premten, në Mitrovicë, Peja përballet me Bashkimin, ndërsa Trepça me Sigal Prishtinën. Janë këto ndeshjet gjysmëfinale të Kupës së Kosovës për edicionin 2016\17. Finalja luhet të dielën po në palestrën "Minatori", buzë lumit Ibër. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1419>
Title:<https://www.koha.net/sport/326/parisi-perul-barcelonen/>
Content:<
Paris Saint-Germaini ka poshtëruar Barcelonën në ndeshjen e parë të 1/8 së finales në Ligën e Kampionëve duke e mposhtur me rezultat të thellë 4 me 0.
Angel Di Maria nisi serinë e golave në ndeshje, me një supergjuajtje nga gjuajtja e lirë në minutën e 18-të. Pas tij shënoi Julian Draxler për të mbyllur pjesën e parë me epërsi prej dy golave.
Dy gola të tjerë u shënuan edhe në pjesën e dytë. Sërish Di Maria nisi serinë e golave, ndërsa të dytin në pjesën e dytë e të fundit në ndeshje e shënoi ylli Edinson Cavani.
Rezultati i ndeshjes së parë favorizon “Princat” që takimin e kthimit në Barcelonë e zhvillojnë më 8 mars.
© KOHA. Të gjitha të drejtat janë të rezervuara.
>
Index:<1420>
Title:<https://www.koha.net/sport/301/city-konfirmon-lendimin-e-gabriel-jesusit/>
Content:<
Manchester City ka konfirmuar se sulmuesi i ri Gabriel Jesus ka thyer eshtrat e shputës së këmbës që lidhin gishtat me nyjën e këmbës.
Futbollisti u lëndua në minutën e 14-të në fitoren 2 me 0 ndaj Bournemouthit të hënën në Premier Ligë.
Pas një skanimi, është mësuar se futbollisti ka dëmtuar këmbën dhe nuk është konfirmuar sa do të mungojë 19-vjeçari.
Sipas “The Mirror”, Jesus ka dy opsione rikuperimi – fizioterapia që mund të zgjasë një muaj dhe operimi që mund të zgjasë tre muaj deri në kthim në fushë.
Jesus që nisi të luante për Cityn nga janari ka shënuar tre gola në pesë ndeshje.
>
Index:<1421>
Title:<https://www.koha.net/sport/299/mustafi-beson-qe-arsenali-do-ta-eliminoje-bayernin/>
Content:<
Qendërmbrojtësi shqiptar i Arsenalit, Shkodran Mustafi, thotë se klubi i tij ka kapacitetet e nevojshme për të eliminuar Bayern Munichun në fazën e 1/8-ës në Ligën e Kampionëve.
Bayerni ka eliminuar Arsenalin në këtë fazë të “Championsit” në tri sezonet e fundit me fitoren e thellë 5 me 1 në takimin e fundit në Alianz Arena në nëntor të vitit 2015.
“Topçinjtë” udhëtojnë të mërkurën në Gjermani për ndeshjen e parë, me Mustafin që thotë se ekipi i tij ka shanse nëse jep maksimumin nga vetja.
“Është hera e parë për mua, por e di se Bayerni rregullisht ka eliminuar Arsenalin qe disa vjet. E dimë që Bayerni do të jetë vështirë të eliminohet, por ne e dimë se nëse luajmë me potencialin tonë, mund ta mposhtim”, ka thënë Mustafi për “Sky Sports News”, transmeton Koha.net. “Detajet e vogla do të vendosin nëse fitojmë apo jo”.
Ndeshja e kthimit zhvillohet në Emirates më 7 mars.
 
>
Index:<1422>
Title:<https://www.koha.net/sport/292/juve-e-bindur-qe-dybala-nuk-largohet-nga-torino/>
Content:<
Drejtori i Juventusit, Giuseppe Marotta, ka insistuar se klubi nuk është i brengosur për spekulimet që e lidhin Paulo Dybalan me një kalim në Premier Ligë.
23-vjeçari thuhet se është caku kryesor i Chelseat për afatin kalimtar të verës, ndërsa interesim për të kanë shprehur edhe gjigantët Manchester United e Real Madridi i Spanjës.
“Ekipi i Dybalas aktualisht është në Argjentinë. Nuk ka arsye për t’u brengosur. Ata do të arrijnë në fund të muajit dhe do të nënshkruajmë kontratë të re”, ka thënë Marotta për “Mediaset”, transmeton Koha.net.
>
Index:<1423>
Title:<https://www.koha.net/sport/265/barca-ne-kerkim-te-zevendesuesit-te-aleix-vidalit/>
Content:<
Trajneri i Barcelonës, Luis Enrique, ka bërë të ditur se është në kërkim të një mbrojtësi të djathë pasi ka mësuar se Aleix Vidal do të mungojë për pjesën e mbetur të sezonit.
Vidal pësoi lëndim në fitoren 6 me 0 të Barçës ndaj Alavesit dhe mbrojtësi spanjoll nuk do të jetë i gatshëm deri në fillim të sezonit 2017-18.
Barcelonës do t’i mundësohet që të transferojë lojtarë të lirë, të cilët janë të regjistruar në Spanjë.
“Aleix ka filluar procesin e rikuperimit. Tani duhet të përmirësohet hap pas hapi”, ka thënë Enrique në konferencën për media.
“Derisa lojtari të jetë jashtë dhe derisa rregullat na lejojnë të sjellim lojtar të ri, është një opsion që do ta shfrytëzojmë. Ai është lojtar që do të na mungojë, prandaj [transferimi i një lojtari] do të jetë diçka që do ta mendojmë seriozisht”.
>
Index:<1424>
Title:<https://www.koha.net/sport/244/xabi-alonso-ne-dyshim-per-ndeshjen-me-arsenalin/>
Content:<
Bayerni mund të mbetet pa mesfushorin Xabi Alonso të mërkurën ndaj Arsenalit në Ligën e Kampionëve, pasi spanjolli ka pësuar një lëndim në gju sot gjatë ushtrimeve.
35-vjeçari, që pritet të pensionohet në fund të sezonit, u largua me ndihmën e të tjerëve pas një përplasje me Javi Martinezin.
Alonso tani është në dyshim dhe mund t’i shtohet listës së mungesave për këtë ndeshje. Ndaj Arsenalit do të mungojnë edhe Jerome Boateng e Franck Ribery.
Spanjolli ka pasur 23 paraqitje sivjet për bavarezët.
>
Index:<1425>
Title:<https://www.koha.net/sport/241/lewandoski-arsenali-nuk-do-te-kete-shanse-ndaj-nesh/>
Content:<
Sulmuesi i Bayern Munichut ka folur para ndeshjes së parë ndaj Arsenalit në Ligën e Kampionëve.
Bayern Munich është nikoqir i Arsenalit në Allianz Arena në ndeshjen e parë të 1/8 së finales të Ligës së Kampionëve.
Robert Lewandowski është në dijeni për forcën që ka kundërshtari i tyre, por paralajmëron ‘Topçinjtë’, se nëse Bayerni luan ashtu siç di ata do t’i kenë gjasat shumë të pakta që të kualifikohen tutje, transmeton KosovaPress.
“Të gjithë jemi duke e pritur këtë ndeshje. Do të jetë një sfidë e madhe për ne. Shpresoj që të shfaqim një lojë të mirë këtu në Munih”, ka theksuar Lewandowski.
“Arsenali ka shumë lojtarë të mirë, që dinë si të luajnë në Ligën e Kampionëve. Ne duhet të koncentrohemi te ekipi ynë dhe nëse luajmë lojën tonë atëherë ata nuk do të kenë mundësi që të bëjnë asgjë ndaj nesh. Por për të arritur këtë duhet të luajmë mirë nga mbrojtja e deri në sulm”, ka shtuar polaku.
Kujtojmë se Bayerni ka eliminuar Arsenalin tre herë në katër vitet e fundit.
>
Index:<1426>
Title:<https://www.koha.net/sport/227/ramos-pritet-ta-nderroje-numrin-e-fanelles/>
Content:<
Mbrojtësi i Real Madridit, Sergio Ramos ka thënë se mund të ndërrojë numrin e fanellës në sezonin e fundit të karrierës së tij.
Spanjolli ka paralajmëruar se numrin katër të fanellës pritet ta ndërrojë me numrin 93, si përkujtim për La Deciman në sezonin 2013-14, kur realizoi golin histori ndaj Atletico Madridit.
“Më besoni kur them se më ka shkuar mendja ta ndërroj numrin në 93”, ka thënë Ramos për faqen zyrtare të klubit.
“Në të njëjtën kohë, numri katër më ka pëlqyer gjithmonë dhe e kam vënë gjatë tërë karrierës sime te Real Madridi. Më ka sjell fat gjithmonë”.
>
Index:<1427>
Title:<https://www.koha.net/sport/222/guardiola-e-veshtire-ta-kapim-chelsean/>
Content:<
 Menaxheri i Manchester Cityt, Pep Guardiola, ka pranuar se do të jetë e vështirë arritja e Chelseat në garën për titullin e Premier Ligës, por është i lumtur që ka zvogëluar distancën me londinezët.
“Qytetarët” tani janë tetë pikë larg liderit të ligës, kur kanë mbetur edhe 13 ndeshje deri në përfundim të sezonit.
City kaloi në pozitën e dytë me fitoren e mbrëmshme ndaj Bournemouthit me rezultat 2 me 0.
“Chelsea duhet të humbë tri ndeshje dhe ne duhet t’i fitojmë gjitha ndeshjet e mbetura. Ju e dini se sa e vështirë është kjo gjë në Premier Ligë”, ka thënë Guardiola. “Pra do të shkojmë ndeshje pas ndeshje, për të zvogëluar distancën”.
“Jemi të lumtur. Jemi në pozitën e dytë. Distanca mes pozitës së dytë me të gjashtin nuk është asgjë, por jemi të lumtur që jemi në pozitë ne dytë dhe të zvogëlojmë distancën me Chelsean”.
>
Index:<1428>
Title:<https://www.koha.net/sport/219/arsyetimi-i-kok-ut-per-vendet-e-fundit-te-skitareve-pista-e-akullt/>
Content:<
Në dy pozitat e fundit janë renditur skitaret kosovare në ditën e parë të Festivalit Evropian Olimpik Dimëror për të Rinj (EYOWF) që të hënën nisi në Erzurum të Turqisë.
Të hënën në ngjarjen evropiane për sportistët prej 14 deri në 18 vjeç garuan Lyra Hoxha dhe Adea Haxhiduati në sllallom të madh të skijimit alpin. Nga dy lëshime i patën skitaret e reja. Në fund Lyra Hoxha (16) u rendit e 50-ta me kohë të përgjithshme prej 3:06.38 minutash. Ajo mbeti prapa fitueses për plot 53.76 sekonda, shkruan sot Koha Ditore.
Adea Haxhidauti (17) u rendit e 51-ta apo e fundit prej skitareve që përfunduan shtegun. Koha e përgjithshme e saj ishte 3:36.05 minuta apo 1:23.43 minuta më e ngadaltë se e ruses Rinata Abdulkaiumova që fitoi medaljen e artë. Në lëshimin e dytë u diskualifikua vetëm një garuese.
Në lëshimin e parë garën e përfunduan pesë garuese me Hoxhën e Haxhidautin si të fundit. Katër skitare, sipas të dhënave zyrtare, nuk e përfunduan garën, ndërsa një u diskualifikua. Pas lëshimit të parë Hoxha mbeti 27.38 sekonda prapa lideres, ndërsa Haxhidauti ishte më e ngadaltë se liderja për 40.20 sekonda. (Më gjerësisht mund të lexoni sot në Koha Ditore).
>
Index:<1429>
Title:<https://www.koha.net/sport/217/parisi-i-motivuar-nga-e-kaluara-e-hidhur-me-barcen/>
Content:<
Paris Saint-Germaini do të jetë "i pajisur mirë" për betejën e radhës me Barcelonën në ndeshjen e parë të 1/8 së finales të Ligës së Kampionëve, që e zhvillon të martën para adhuruesve të vet, pasi që mesfushori italian Marco Verratti është kthyer në skuadër, derisa motivimi për këso ndeshjesh, nuk mungon kurrë.
Dy vite më parë, Barcelona mposhti 3:1 Parisin në udhëtim në ndeshjen e parë çerekfinale të "Championsit", por në atë ndeshje ekipit francez i mungoi sulmuesi Zlatan Ibrahimoviq, mesfushori Verratti dhe kapiteni Thiago Silva që u largua nga fusha i lënduar pas 21 minutave.
Barça fitoi 2:0 ndeshjen e kthimit për të eliminuar Parisin për herë të dytë në tri vite në Ligën e Kampionëve.
Verratti është rikthyer pas një lëndimi të pulpës dhe të premten tregoi formë të lartë në fitoren 3:0 të Parisit ndaj Bordeauxit, duke dhënë një asist për Edinson Cavanin.
"Ai është një lojtar shumë inteligjent. Unë e shoh se si luan, me dhe pa top. Është vërtet shumë i fortë. Është argëtim të luash me të", ka thënë mesfushori ofensiv gjerman i Parisit, Julian Draxler, që është transferuar te skuadra franceze në verë nga Wolfsburgu.
Sulmuesi uruguaian Cavani është në formë jetësore. Shënoi dy gola kundër Bordeauxit dhe tash ka arritur në shifrën e 25 golave në ligëm, transmeton Koha Ditore.
Në ndeshjen e së martës do të mungojnë i suspenduari Thiago Motta dhe i lënduari Javier Pastore.
Barcelona është në formë të mirë, pasi shkatërroi 6:0 Alavesin në La Liga të shtunën, por ka marrë një goditje, pasi mbrojtësi anësor Aleix Vidal, është lënduar dhe do të mungojë pesë muaj. 
Gerard Pique, që ka pushuar kundër Alavesit, është kthyer në skuadër, së bashku me Rafinhan.
Por, treshja ofensive Luis Suarez, Lionel Messi e Neymar garantojnë që Barcelona të jetë favorite në këtë ndeshje. Megjithatë, edhe te PSG-ja ka shpresa.
>
Index:<1430>
Title:<https://www.koha.net/sport/215/zv-presidenti-i-federates-gjermane-zhgenjehet-ne-prishtine/>
Content:<
Njëri prej 13 zv.presidentëve të Federatës Gjermane të Futbollit, Helmut Hack, ka vizituar të hënën stadiumin e qytetit të Prishtinës për të parë nga afër punët që po bëhen rreth renovimit, por është ndarë i zhgënjyer.
Hack ka thënë se Kosova do të kthehet një vit pas, nëse nuk do ta ketë gati deri në verë stadiumin, siç është paraparë me plan, shkruan sot Koha Ditore.
"Infrastruktura në Kosovë nuk mjafton për të përmbushur dëshirat e pritjet, pasi që Kosova është bërë anëtare e UEFA-s. Të them të drejtën jam i zhgënjyer dhe i frustruar pasi kam menduar se kanë ecur gjërat më shpejt. Na duhen këtu vendime të shpejta të ministrive, duhet të kenë më pak burokraci, pasi është e qartë se në verë duhet të luhen lojë në këtë stadium", ka thënë Hack, përcjell faqja zyrtare e klubit të futbollit Prishtina.
Në të vërtetë punimet në stadium vlerësohen se po shkojnë me ritëm të ngadaltë. Punimet pritet të mos kryhen me kohë, e që afat ishte gushti i këtij viti, pas përfshirjes së rekomandimeve të UEFA-s në planin fillestar.
Me përfshirjen e këtyre rekomandimeve, që prekin edhe strukturën e stadiumit, duhet leje e re nga Ministria e Mjedisit dhe Planifikimit Hapësinor, gjë që, sipas zyrtarëve të MKRS-së, që po mbështet financiarisht këtë projekt, duhen 2-3 muaj kohë. (Më gjerësisht mund të lexoni sot në Koha Ditore).
>
Index:<1431>
Title:<https://www.koha.net/sport/192/dy-skitare-te-kosoves-perfundojne-garen-ne-sllallomin-e-madh-te-erzurumit/>
Content:<
Skitarët kosovarë të disiplinave përfunduan garën e sllallomit të madh në Erzurum.

Arbi Pupovci dhe Vernor Gjurkaj ishin në mesin e jo shumë garuesve që përfunduan garën pas dy ngjarjeve, nga 60 garues në total.

Pupovci u radhit i 37-ti (me ngecje +26.43 ndaj vendit te pare), kurse Gjurkaj i 38-ti (me ngecje +41.19).
Pasnesër Pupovci dhe Gjurkaj kanë garën e sllallomit, kurse nesër garojnë Lyra Hoxha dhe Adea Haxhidauti.
>
Index:<1432>
Title:<https://www.koha.net/sport/255/goli-i-radhes-i-martialit-do-ti-kushtoje-unitedit-10-milione-euro/>
Content:<
Goli i radhës i Anthony Martialin për Manchester Unitedin, do të detyrojë klubin anglez t’ia paguajë edhe dhjetë milionë euro ish-klubit të futbollistit, Monaco.
“Djajtë e Kuq” transferuar francezin në verën e vitit 2015 për 45 milionë euro si pagesë fillestare, me disa klauzola në kontratën e tij.
Goli i radhës, i 25-i, i Martialit në gara do të detyrojë klubin të paguajë 10 milionë euro, si pjesë e një nga klauzolat në kontratë.
Duke përfshirë të gjitha klauzolat, nëse plotësohen, Unitedi do të paguajë në total 75 milionë euro për shërbimet e tij, raporton “Sportsmole”.
>
Index:<1433>
Title:<http://www.koha.net/everest-lajme/24158/alpinistet-hasanramaj-e-mula-i-dorezojne-grupit-koha-flamurin-qe-u-valevit-ne-everest/>
Content:<
Në një ceremoni që është organizuar në redaksinë e Kohës Ditore, të enjten, dy alpinistët e Klubit Alpin Prishtina – KAP, Nazmi Hasanramaj dhe Arineta Mula i kanë dorëzuar drejtoreshës menaxhuese të Grupit KOHA, Flaka Surroi, flamurin të cilin e ngritën në majën e botës.
Flamuri i bardhë me katër shkronja të kuqe të KOHA-s, u ngrit bashkë me flamurin shtetëror të Kosovës, atë kombëtar dhe flamurin e KAP-it, në Everest në mëngjesin e 22 majit.
Grupi Koha ka qenë sponsor media i ekspeditës historike të Kosovës në Everest, e cila zgjati 66 ditë.
Detaje të tjera nga kjo ceremoni do të mund të lexoni në numrin e nesërm të Kohës Ditore.

 
>
Index:<1434>
Title:<http://www.koha.net/everest-lajme/24020/rrefimi-per-66-ditet-historike-te-alpinizmit-kosovar/>
Content:<
Treqind e kusur metra pa mbërritur në majë të Everestit, Nazmi Hasanramajn e Arineta Mulën i kishte mbërthyer një ngrohtësi shpirtërore - e mirëseardhur për të balancuar të ftohtin ekstrem në kulm të botës.
Në rreth 8.500 metra lartësi mbidetare ata ndjenë se misioni i tyre për të pushtuar majën më të lartë në botë është punë e kryer, shkruan sot Koha Ditore.
Dielli që po shfaqej në lindje të Tibetit në mëngjesin e 22 majit, e forcoi këtë bindje dhe u dha forcë shtesë për të ngjitur edhe metrat e fundit deri në majë të Everestit (8.848 m\lmd), për t&#39;u bërë grupi i parë alpin nga Kosova që arriti këtë sukses.
Ngjitja finale, nga kampi C4 deri në majë zgjati hiç më pak se dhjetë orë. Ata vazhdimisht po ngjiteshin, po lëviznin hap pas hapi, lart e më lart, pasi ndalja për pushim mund të përkthehet edhe në vdekje. (Rrëfimin e dy alpinistëve kosovarë mund ta lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1435>
Title:<http://www.koha.net/everest-video/20724/kosova-pushton-everestin-dita-59/>
Content:<
>
Index:<1436>
Title:<http://www.koha.net/everest-video/9716/ekspedita-e-alpinisteve-te-kap-it-ne-everest-ndash-dita-4/>
Content:<
Arineta Mula dhe Nazmi Hasanramaj, dy alpinistët e Klubit Alpin Prishtina, kanë vizituar disa tempuj të rëndësishëm në Kathmandu, kryeqytetin e Nepalit.
Në ditën e katërt të qëndrimit të tyre në ekspeditën drejt majës më të lartë në botë Mount Everest, dy alpinistët kosovarë kanë përshkruar rëndësinë e tempjuve.







Alpinistët e KAP-it kanë vizituar Tempullin e Budës – Swayambhu, Tempullin e Shenjtë Himndu – Pashupatinath dhe Tempullin e Shenjtë Budist – Boudhanath.
Dy alpinistët kanë njoftuar se nisja për në majën më të lartë në botë nis më 1 prill rreth orës 06:30.
>
Index:<1437>
Title:<http://www.koha.net/everest-video/9269/dita-1-nisja-e-ekspedites-per-ne-everest-interaktiv/>
Content:<
>
Index:<1438>
Title:<https://www.koha.net/everest-video/9265/ekspedita-e-kap-it-per-ne-everest-ceremonia-quot-sportisti-i-vitit-2016-quot-koha/>
Content:<
Paraqitja e pjesëmarrësve të Ekspeditës për në Everest, në Ceremoninë Sportisti i Vitit i Grupit KOHA, më 22 dhjetor 2016, transmetuar në KTV më 3 janar 2017
>
Index:<1439>
Title:<http://www.koha.net/everest-video/23412/kosova-ne-everest-ne-sport-total/>
Content:<
Alpinistët e KAP-it që pushtuan Everestin sjellin një pjesë të rrëfimit të tyre në Sport Total.
>
Index:<1440>
Title:<http://www.koha.net/everest-lajme/22324/alpinistet-kosovare-krenare-per-pushtimin-e-everestit/>
Content:<
Dy alpinistët kosovarë që me Ekspeditën Kosovare arritën të pushtojnë majën më të lartë të botës, Everestin, thonë se janë shumë krenarë për të arriturën e tyre.
Në konferencën për shtyp me të arritur në Kosovë, Nazmi Hasanramaj dhe Arineta Mula nga Klubi Alpin Prishtina kanë thënë se ishin shumë të emocionuar për këtë të arritur.
“Jemi krenar për gjithçka. Jemi shumë krenarë për përkrahjen tuaj. Pa ju s’do të ishim atje”, ka thënë Hasanramaj.
Mula ka ndarë një moment të veçantë nga pushtimi i Everestit. Ka treguar se Hasanramaj e kishte pritur para majës për ta lënë që ajo e para të arrinte në majën më të lartë të botës.
Të dy janë shprehur të mërzitur që këtë Ekspeditë e nisën dhe e përfunduan vetëm me dy alpinistë. Dy alpinistët tjerë nuk ishin nisur për shkak të mungesë së financave.
>
Index:<1441>
Title:<http://www.koha.net/everest-lajme/22321/fjalet-e-para-te-alpinisteve-ne-kosove-pas-rikthimit-nga-everesti/>
Content:<
Dy alpinistët kosovarë që pushtuan më 22 maj majën më të lartë të Everestit, Arineta Mula dhe Nazmi Hasanramaj, janë rikthyer në vendlindje.
Menjëherë pas aterrimit ata kanë përshkruar momentin e arritjes së majës më të lartë në Botë në një deklaratë që transmetohet ekskluzivisht në KOHA.
“Interesant sepse nuk shihej nga larg hiq se ku është maja. Vazhdimisht ecnim e nuk e dinim çka po na pret. Shumë interesante. Vazhdimisht me maskë të oksigjenit”, ka thënë Mula, ndërsa Hasanramaj ka shtuar se gjithçka funksionoi si grup. “E gjithë kjo e arritur ishte falë bashkëpunimit të fortë si grup”.
>
Index:<1442>
Title:<http://www.koha.net/everest-lajme/22318/rikthehen-ne-kosove-dy-alpinistet-qe-pushtuan-everestin/>
Content:<
Dy alpinistët kosovarë të Klubit Alpin Prishtina, Nazmi Hasanramaj dhe Arineta Mula, janë kthyer në Kosovë pas përfundimit me sukses të Ekspeditës së Kosovës në Everest.
Shumë qytetarë i kanë pritur dy pushtuesit e Everestit në Aeroportin Ndërkombëtar të Prishtinës.
Aty pritet të mbahet edhe një konferencë për shtyp nga anëtarët e ekspeditës.
Hasanramaj e Mula kishin pushtuar majën më të lartë të botës, 8848 metra lartësi mbidetare, më 22 maj. Ekspedita e tyre zgjati 66 ditë.
>
Index:<1443>
Title:<http://www.koha.net/everest-lajme/22179/ekspedita-kosova-ne-everest-kthehet-ne-shtepi-ndash-dita-66/>
Content:<
Pas përfundimit të suksesshëm të Ekspeditës së Kosovës në Everest, alpinistët e Klubit Alpin Prishtina, Nazmi Hasanramaj dhe Arineta Mula, sot kthehen në Kosovë.
Klubi Alpin Prishtina u ka bërë ftese miqve dhe dashamirëve që të dalin t’i presin anëtarët e ekspeditës nga ora 19:45 (në terminalin e vjetër), kur pritet të aterrojë aeroplani me të cilin do të kthehen. Për këtë rast është siguruar edhe transporti falas me autobusë që do të nisen nga parkingu te Pallati i Rinisë në orën 18:30.
Pas arritjes në aeroport, është paraparë edhe konferenca për shtyp e anëtarëve të ekspeditës.
>
Index:<1444>
Title:<http://www.koha.net/everest-lajme/22115/kthimi-nga-everesti-ne-shtepi/>
Content:<
Ecën gjatë për të mbërritur majën më të lartë në botë, Mount Everest.
Me një buxhet simbolik e pa luks dy alpinistët kosovarë, Nazmi Hasanramaj dhe Arineta Mula, më 22 maj, u ngjitën në 8848 metra lartësi mbidetare, në Ekspeditën që zgjati 66 ditë.
Alpinistët që çuan Kosovën në kulmin e botës po kthehen në shtëpi.
Direkt nga aeroporti “Adem Jashari”, në TV ARTA dhe portalin KOHA.NET vjen specialja për alpinistët e Klubit Alpin Prishtina.
Të mërkurën nga ora 19 e 45 minuta.
>
Index:<1445>
Title:<http://www.koha.net/everest-lajme/21581/alpinistet-kosovare-ecen-ne-kembe-deri-ne-lukla-dita-63/>
Content:<
Pas pushtimit të Everestit, më 22 maj 2017, dhe kthimit në Kampin Bazë më 24 maj, alpinistët e Ekspeditës së Kosovës, Nazmi Hasanramaj dhe Arineta Mula, u nisën këmbë nga Kampi Bazë për në qytezën e Luklas, ku kanë mbërritur sot pas shtegtimit 65 kilometërsh.
Pas qëndrimit dyditor në Kampin Bazë, ku janë këndellur nga lartësia e madhe mbidetare dhe mundi i ngjitjes së majës më të lartë në botë, alpinistët më 26 maj u nisën nga Kampi Bazë për në Dingboche, ku kaluan natën e parë jashtë tendave pas gati dy muajsh, transmeton Koha.net. Të nesërmen (më 27 maj) realizuan pjesën e dytë të shtegut nga Dingboche deri në Namche Bazar, ku e kaluan natën, kurse sot shtegtuan nga Namche Bazar deri në Lukla.
Raportohet që moti është me shi dhe mjegull, që shkaktoi edhe një aksident të një aeroplani kargo dje. Aeroplani ishte nisur nga Kathmandu për në Lukla dhe nuk ia doli të aterronte për shkak të mjegullës. Pak para aterrimit, aeroplani u përplas me një dru dhe u rrëzua tre metra larg shtegut të tokëzimit. Në aksident vdiqën piloti dhe kopiloti, kurse anëtari i tretë i ekuipazhit ka mbijetuar.
Po qe se kushtet klimatike përmirësohen deri nesër, anëtarët e ekspeditës do të mbërrijnë nesër në mëngjes, me kohën tonë, në kryeqytetin e Nepalit.
Anëtarët e KAP-it, për dallim nga alpinistët e tjerë me buxhete më të mëdha për ekspeditën në Everest, nuk kanë pasur mundësi që të ktheheshin në Kathmandu me helikopter.
Kthimi i tyre në Kosovë parashihet të ndodhë javën që vjen. Data e saktë e kthimit po varet nga përmirësimi i kushteve klimatike.

>
Index:<1446>
Title:<http://www.koha.net/everest-lajme/21302/yjte-kosovare-te-everestit-ne-pritje-te-mjeteve-te-premtuara/>
Content:<
Dy alpinistët kosovarë, Nazmi Hasanramaj e Arineta Mula, e kanë kryer misionin - pushtimin e majës më të lartë në botë, Everest (8.848 m/lmd), mirëpo ende jo edhe institucionet që u kishin premtuar mbështetje financiare për ekspeditën e tyre.
Alpinistët janë në përfundim të këtij rrugëtimi, përkatësisht rrugës për kthim në Kosovë pas ngjitjes së Everestit të hënën në mëngjes. E në përfundim të realizimit të premtimeve, thonë se janë edhe institucionet që kishin premtuar mjete para nisjes së tyre për në Nepal, shkruan sot Koha Ditore.
Presidenca e Kosovës, Ministria e Punëve të Jashtme dhe Komuna e Prishtinës kanë konfirmuar gatishmërinë për përkrahje, por mjetet ende nuk janë bartur. (Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
 
>
Index:<1447>
Title:<http://www.koha.net/everest-lajme/20889/perfaqesim-plot-dinjitet-e-krenari-i-shtetit-dhe-kombit-ne-everest/>
Content:<
Komunikata e KAP-it (25 maj 2017)
Siç edhe jeni njoftuar nga KOHA (Sponsor medial i Ekspeditës) Ekspedita Zyrtare e Kosovës ne Everest 2017, e organizuar nga KAP-i, ka përfunduar me sukses.
Pas shumë përpjekjesh, ëndrra jonë për përfaqësimin e denjë të Republikës së Kosovës në Everest u realizua; flamujt tanë shtetëror dhe kombëtar valuan krenarë në kulmin e botës, rreth orës 06:00 te datës 22 maj 2017.
Besojmë fuqishëm në përçimin e mesazhit të paqes dhe dinjitetit për qytetarët e Kosovës; jemi të bindur se tani Kosova qëndron krenare në listën e shteteve që e kanë valuar flamurin në Everest. Ndihemi krenarë dhe jemi falënderues për përgjegjësinë që na është dhëne nga institucionet e Kosovës dhe komuniteti i mirëfilltë alpin.
Në kulmin e Botës i kemi ndier përpjekjet dhe sakrificat e vazhdueshme të bashkatdhetarëve tanë për ngritjen e Kosovës; për krijimin dhe konsolidimin e shtetit në baza të shëndosha për gjithë qytetarët e saj. Jemi krenarë që edhe ne e vendosëm një gur në kullën tonë të përbashkët që e quajmë vendlindje; e vendosëm fuqishëm dhe dinjitetshëm, si mesazh se edhe ne jemi këtu; se funksionojmë si komb dhe si shtet; se kemi kulturë sportive dhe jemi të gatshëm për sfida.
Ekspedita që u organizua dhe publikua nga KAP-i, ishte transparente dhe kishte vazhdimësi. Publikoheshin zhvillimet dhe kërkohej përkrahja e vazhdueshme... megjithatë pati pengesa dhe kundërshtime të çuditshme. Sidoqoftë, kjo ngjitje shkon shumë përtej ambicieve individuale, madje kalon në dimension të cilin mund ta kuptojnë njerëzit që e duan Kosovën.

Anëtarët e KAP-it, Nazmi Hasanramaj (udhëheqës i Ekspeditës) dhe Arineta Mula (alpiniste dhe atlete), si gjithmonë e përfunduan me sukses edhe këtë sfidë. E ngjitën këtë maje sipas parametrave alpinë të sigurisë dhe të standardeve morale, duke e vendosur Klubin Alpin Prishtina në grupin e klubeve elitare të Ballkanit.
Përkrahja e institucioneve tona, e sponsorëve dhe miqve tanë, si dhe komentet shumë pozitive në rrjetet sociale, dëshmojnë se alpinistët tanë rrjedhin nga një shoqëri e shëndoshë dhe, jo rastësisht, e bartën këtë barrë.
Arineta Mula dhe Nazmi Hasanramaj po kthehen nga Lugina Khumbo, rrugës nga u ngjitën dy muaj më parë. Janë duke u kthyer në shtëpi.
Sipas komunikimit të fundit me Nazmiun, komuniteti alpin dhe sherpat në Kampin Bazë janë duke u përpjekur që t’i sjellin poshtë trupat e alpinistëve të vdekur dhe të gjymtuar rëndë. Kjo tregon se sa i madh ka qenë rreziku të cilit i hynë, në mënyrë të vetëdijshme dhe me plot vullnet.
Shoqëritë dhe klubet alpine të Kosovës, të cilat e përkrahën Ekspeditën e KAP-it, tani e kanë një derë të hapur për në Everest. E kanë një dorë të sigurt, ofruar nga miq të vërtetë të alpinizmit, dorë që do t’i mbajë dhe përkrahë në tentimet e ardhshme drejt Everestit. Njëkohësisht, alpinistët tanë e vërtetuan përsëri se alpinizmi i mirëfilltë është si një lum i kulluar malor, e që kalon i patrazuar mbi ambiciet, intrigat dhe prapaskenat e krijuara nga njerëz që nuk përkasin në familjen tonë.

Falënderim i përzemërt për sponsorët dhe miqtë e Ekspeditës së Kosovës në Everest 2017: #republikaekosoves #grupikoha #jysk #kolegjiriinvest #marigonaresidence #sabagroup #kerasan #peyman #vitaminka #ebgroup #devolligroup #ujirugova #atlantikgroup #jahacompany #alfaconstruction #ilpostinojimmy #kfc #powerfood #promohome

>
Index:<1448>
Title:<http://www.koha.net/everest-lajme/20633/kosova-ne-everest-ndash-dita-59/>
Content:<
Alpinistët e KAP-it, Nazmi Hasanramaj dhe Arineta Mula janë kthyer sot në Kampin Bazë. Janë të lodhur nga shtegtimi i rëndë, porse janë mirë me shëndet dhe të lumtur për arritjen e realizuar.
Klubi Alpin Prishtina – është ekipi i parë kosovar i cili e mbërriti majën më të lartë në botë. Gjithçka ka shkuar sipas planit, dhe të dy alpinistët kanë shkelur majën e Everestit më datën 22 maj 2017 para orës 6:00 të mëngjesit.







>
Index:<1449>
Title:<http://www.koha.net/everest-lajme/20580/kosova-pushton-everestin/>
Content:<
Alpinistët Nazmi Hasanramaj dhe Arineta Mula, më 22 maj 2017, pushtuan Everestin dhe ngrenë flamujt kombëtar e shtetëror në majën më të lartë të botës.
Ekspedita e parë e ndërmarrë ndonjëherë nga ndonjë klub kosovar, që u përkrah nga Ministria e Kulturës Rinisë dhe Sportit, Kuvendi i Kosovës si dhe disa sponsorë privatë, përfundoi me sukses, pas pothuajse dy muajsh përgatitjesh dhe aklimatizimi rrëzë malit më të lartë në botë.
Me buxhet minimal për një ndërmarrje të këtillë, duke e marrë parasysh se mjetet e premtuara nga MPJ-ja, Kuvendi Komunal i Prishtinës dhe Presidenca, ende nuk u janë transferuar, bënë që ekipi të niset me mjete të huazuara.
Po ky buxhet bëri që ta kontraktonin pakon më të lirë të mundshme për këtë ndërmarrje dhe që majën ta pushtonin me përkrahjen e të vetëm nga një sherpe.
Me këtë arritje, alpinistët kosovarë arritën ta fusin Kosovën në listën e shteteve të botës që e kanë pushtuar Everestin.
Alpinistët pritet të kthehen në Kampin Bazë, prej nga edhe do të na i dërgojnë fotografitë.
Për të pasur një pasqyrë të përafërt të shtegtimit të realizuar në këtë javë të fundit, më poshtë është përshkruar dinamika e pushtimit të Everestit.
Ruta e pushtimit
Nisja nga Kampi Bazë
Shtegu nga Kampi Bazë në lartësinë 5400 m çon fillimisht nga Akullnaja (prej 5500 deri në 6100 metra) e më pas te Kampi 1 (6100 metra)
Nisja për në Akullnajë ka qenë e planifikuar herët në mëngjes për shkak të shmangies së ortekëve dhe të rënies së copave të mëdha të akullit. Tashmë të aklimatizuar, alpinistët do ta kenë kryer këtë shteg për rreth 5 orë. Ekipi ka bujtur një natë në Kampin 1, Luginën e Heshtjes.
Nisja nga Kampi 1
Distanca deri në Kampin 2 prej 6100 m deri në 6400 m
Për shkak të borës së thellë, ortekëve të mundshëm dhe çarjeve të akullit, u është këshilluar ecje më e kujdesshme dhe do të ketë marrë rreth 4-5 orë, meqë ekipi tashmë është aklimatizuar. Edhe këtu ekipi e ka kaluar një natë dhe e kanë marrë shujtën e fundit të mirë, para se të kenë kaluar në shujtat “instant” që i kanë mbajtur të ushqyer deri në sulmin e Everestit. Gjatë qëndrimit në këtë kamp, kanë bërë shëtitje në drejtim të murit Lhotse, për të siguruar sasi më të madhe të oksigjenit në trup.
Nisja nga Kampi 2
Distanca deri në Kampin 3 (Muri Lhotse) prej 6400 m deri në 6800 m
Distanca deri në Kampin 4 (Zona e Vdekjes) prej 6800 m deri në 8000 m
Shtegtimi i zorshëm nëpër lëndinën nga akulli përherë të lidhur me litarë. Pas ecjes njëorëshe, kanë mbërritur te akulli me pjerrtësi të madhe mbuluar me borë.
Me të kaluar Kampin 3, kanë kaluar murin drejt dy seksioneve shkëmbore të murit (Rripi i Verdhë dhe Breshka e Zezë), për të bërë edhe një kalim që i ka shpënë drejt murit të fundit para se të ngriheshin në Kampin 4. Edhe pse pjesë shumë e pjerrtë, nuk është shumë e lartë – mundëson kalimin relativisht të shpejtë drejt tokës së shpirtrave – Zonës së Vdekjes. Këtë distancë do ta kenë kaluar përafërsisht për nja 5-6 orë.
Nisja nga Kampi 4
Distanca deri në Maje prej 8000 m deri në 8845 m
Muri drejt majës është tepër i pjerrtë dhe i errët. Prej alpinistëve është kërkuar që t’i pinë nga, më së paku, tre litra ujë dhe që me vete të bartin edhe nga dy litra lëng të nxehtë. Netët kanë qenë të ftohta dhe të frikshme.
Nisja për në maje është bërë natën, nën përcjelljen e flakadanëve dhe në qetësi absolute apo nëse është dashur të flasin është dashur të pëshpëritin. Shtegtimi në temperaturë shumë të ulët dhe me shumë akull për të arritur deri te Ballkoni ku i kanë ndërruar depozitat e oksigjenit.
Prej aty e kanë kaluar kreshtën për të mbërritur te Maja Jugore (South Summit), 95 metra larg cakut. Edhe nja dy orë shtegtim do t’i çonte te maja e Everestit, por jo pa i kaluar edhe pengesat fundit: Kalimin e Kornizës (Cornice Traverse) shumë të pjerrtë dhe disi të varur në ajër ndërmjet Tibetit dhe Nepalit dhe, Shkallën Hillary (Hillary Step), shkëmbin "që çon në qiell".
Pas kësaj, u janë afruar edhe dy qosheve të bardha të malit – me të kaluar të dytën, e kanë pushtuar majën më të lartë të botës. Shtegtimi ka mundur t’u ketë marrë deri në 6 orë.

>
Index:<1450>
Title:<http://www.koha.net/everest-lajme/17745/alpinistet-kosovare-falenderojne-miqte-ndash-dita-45/>
Content:<
Dy alpinistët kosovarë, Nazmi Hasanramaj dhe Arineta Mula, kanë përshëndetur përkrahësit e tyre për mbështetjen në ekspeditën e Kosovës për pushtimin e majës më të lartë në botë, Everest.
Ata thonë se përkrahja e njerëzve është motivi më i madh i tyre.
Ky është mesazhi i tyre:
Përshëndetje miq,
Ekspedita e Kosovës në Everest, e organizuar nga Klubi Alpin Prishtina, është duke iu afruar cakut.
Si të gjitha Ekipet Alpine nga mbarë bota, edhe ne jemi plot besim dhe shpresë se dita finale do të na shkojë mbarë.
Vazhdimisht ka lajme për mot te pasigurt, vendosje dhe rivendosje te litarëve, shkëputje shkallësh dhe të tjera informata që, me të drejtë, i brengosin alpinistët. Jemi përpjekur, nëpërmjet KOHË-s t’ju njoftojmë vazhdimisht për ecurinë e Ekspeditës; kemi gjetur vullnet që edhe ne ditët e acarta t’ju dërgojmë informata për ne të dy. Informatat i kemi dërguar në mënyrën më të sinqertë dhe pa asnjë paragjykim.
Ajo që ne e kemi parasysh dhe që e vlerësojmë shumë, është përkrahja dhe motivimi që e ndiejmë në komentet tuaja. Është ajo përmbajtja humane dhe motivuese që rrjedh nga ju, ndërsa unë, Nazmi Hasanramaj, dhe Arineta Mula e ndiejmë këtu ku jemi, dhe kjo ka domethënie të madhe... sepse Ju jeni Ne, dhe ne jemi Ju.
Qëllimi final është ngritja e Flamurit të Kosovës në kulmin e botës; përfaqësimi dinjitoz i Komunitetit tonë alpin, si dhe renditja e vendit tonë në listën e shteteve që e kanë ngjitur Everestin.
Klubi Alpin Prishtina në vazhdimësi ka realizuar ekspedita në lartësi të mëdha, gjithnjë me sukses dhe pa aksidente. Tani besojmë fuqishëm se edhe kjo ekspeditë do të përfundojë me sukses, duke e vulosur traditën dhe përvojën e KAP-it në këtë lëmi.
Everestin dhe 5 majat tjera rreth tij i shohim çdo ditë; i shohim dhe i adhurojmë për madhështinë e tyre, bukurinë dhe ashpërsinë e jashtëzakonshme. Pafuqia njerëzore ndaj tyre, na bën t’i kujtojmë ata që na duan, miqtë tanë të veçantë, pa të cilët ne nuk do të ishim ne Himalaje, dhe të cilët na japin kuptim në çdo hap.

>
Index:<1451>
Title:<http://www.koha.net/everest-lajme/17310/ekspedita-e-kosoves-per-ne-everest-kalon-me-sukses-aklimatizimin-ne-c3-ndash-dita-43/>
Content:<
Anëtarët e ekspeditës së KAP-it, Nazmi Hasanramaj dhe Arineta Mula, kanë kryer me sukses ngjitjen e dytë në kampin C3 (Muri Lhotse në 7162 metra lartësi mbidetare).
Me këtë ngjitje përfundoi edhe faza e dytë e aklimatizimit, të cilën alpinistët e kanë kaluar pa probleme.
Sipas planit, atje kanë qëndruar rreth gjysmë ore në lartësinë prej 7200 metrash, dhe janë kthyer gradualisht në kampet 2 e 1 (C2 e C1).
Që sonte janë në Kampin Bazë, ku do të qëndrojnë deri në kohën kur do të vendoset sulmi i majës së Everestit.
Pavarësisht se ende nuk dihet data e saktë e nisjes për në majën e botës, alpinistët kosovarë do të vazhdojnë me përgatitjet psiko-fizike në Kampin Bazë. Ndërkohë ekipet e tjera ndërkombëtare janë transportuar me helikopter për në kryeqytetin e Nepalit, Kathmandu, për t’u rehabilituar dhe për t’u qetësuar pas sulmit në C3. Në kushtet e jetës urbane, ndërkombëtarët do të presin kohën kur duhet synuar Everestin, dhe do të kthehen në Kampin Bazë sërish me helikopter.
Një muaj e gjysmë pas nisjes nga Prishtina, Ekspedita e Kosovës është ende në pritje të konfirmimit nëse Presidenca, Ministria e Jashtme dhe Komuna e Prishtinës do t’i ndajnë mjetet e premtuara për këtë ndërmarrje. Ministria e Kulturës e Sportit tashmë ka bërë me dije se nuk do të ndajë më shumë mjete sesa që i janë transferuar Federatës së Bjeshkatarisë.
Sidoqoftë, Mula e Hasanramaj vazhdojnë te jenë të motivuar dhe janë shumë mirë me shëndet. Janë të vetëdijshëm se tani kanë hyrë në fazën finale të pushtimit të Everestit, i cili megjithatë mund të mos ndodhë para datës 25 maj.
Kjo për shkak të disa arsyeve: sepse litarët ende nuk janë vendosur në Hillary Step (8790 metra lartësi mbidetare) – masivi shkëmbor që çon drejt majës; sepse alpinistët ende nuk kanë pushuar mjaft pas aklimatizimit në C3; ngase kushtet klimatike, sado të përmirësuara krahasuar me fillimin e ekspeditës, mund të ndryshojnë; dhe ngase ende nuk dihet se sa alpinistë do të mundë ta synonin Everestin njëkohësisht, gjë që do të mundë ta ngadalësonte ritmin.

>
Index:<1452>
Title:<http://www.koha.net/everest-lajme/16684/alpinistet-ne-pritje-te-mjeteve-te-premtuara/>
Content:<
Dy alpinistët kosovarë, Nazmi Hasanramaj dhe Arineta Mula, po bëjnë përgatitjet finale për ngjitjen e metrave të fundit të majës më të lartë në botë, Everest.
Dyshja e klubit alpin “Prishtina”, ka nisur fazën e dytë të aklimatizimit, që nënkupton ngjitjen në kampin C3 në 7.162 metra lartësi mbidetare dhe më pas zbritjen në kampet C2 dhe C1.
Ngjitja po bëhet pa oksigjen, për të cilin ata nuk kanë pasur nevojë deri më tash, madje as në fazën e parë të aklimatizimit, shkruan sot Koha Ditore.
Dy alpinistët e parë nga Kosova që kanë nisur misionin për pushtimin e majës më të lartë në botë, po ecin sigurt dhe furishëm shkëmbinjve e akullnajave të Everestit, ndonëse nisja e tyre nuk ishte e lehtë - u përcoll me goxha telashe. E telashet nuk kanë marrë fund ende.
Ata u nisën me paketën më të lirë, që nënkupton ushqim më dobët, pajisje të dorës së dytë dhe më pak siguri.
Dyzetë mijë eurot e ndara nga Ministria e Kulturës, e Rinisë dhe e Sportit, pesë mijë nga Kuvendi i Kosovës, i cili ua ka mbuluar edhe biletat, dhe pak nga sponsorët, heqin vetëm gjysmën e shpenzimeve të tyre në Nepal. Para nisjes ata patën marrë premtime për mjete shtesë nga institucionet e tjera të Kosovës.
Presidenca e Kosovës, Ministria e Punëve të Jashtme dhe Komuna e Prishtinës u kishin premtuar përkrahje financiare para nisjes, por mjetet ende nuk kanë dalë në llogarinë e alpinistëve...(Më gjerësisht mund të lexoni sot në Koha Ditore).
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1453>
Title:<http://www.koha.net/everest-lajme/15679/dita-36-e-ekspedites-per-ne-everest-synohet-kampi-3-c3/>
Content:<
Pas aksidentit vdekjeprurës që e përjetoi alpinisti zviceran Ueli Steck, anëtarët e ekspeditës së Kosovës për në Everest, Nazmi Hasanramaj dhe Arineta Mula, janë lajmëruar me porosi nga Nepali, duke treguar për hapat e ardhshëm që do t’i ndërmarrin drejt synimit të majës më të lartë në botë, transmeton Koha.net.
Hasanramaj shkroi:
“Ueli Steckun e takuam tre herë gjatë aklimatizimit në Khumbu dhe në C2.
Ishte modest dhe i buzëqeshur, ishte shume i përgatitur dhe i motivuar, por masivi i Everestit ka shumë të papritura!. Rënia e tij afër Nupches na ka pikëlluar shumë (dhe nuk është aksidenti i parë për këtë vit), por motivi ynë është i qartë: ngjitja e flamurit të Kosovës në Mount Everest.
Pavarësisht ndëshkimeve që na kërcënojnë nga ky masiv gjigant, ne jemi pjesë e komunitetit prej 41 ekipeve ndërkombëtare, prej 370 alpinistësh dhe shumë sherpash... e që do ta tentojmë kulmin e botës. Ky numër alpinistesh dhe sherpash do te thotë: bllokadë në litarët e sipërm, rrëzime dhe dobësim i litarëve, kaos alpin ne Hillary Step dhe South Col, si dhe rreziqe të tjera.
Pakot e shtrenjta të alpinistëve ndërkombëtarë e rrisin shume sigurinë për klubet e tyre, janë më të ushqyer dhe më të pushueshëm; kanë linja më të sigurta ajrore për tërheqje... por në ditën e tentimit do të jemi në të njëjtët litarë, në kurrizoren e Hillaryt, në dorë të Everestit”.
Anëtarët e KAP-it informojnë se janë mirë me shëndet. Duke e marrë parasysh buxhetin e kufizuar me të cilin disponon ekspedita (madje ende në pritje të kontributeve nga Ministria e Jashtme, Komuna e Prishtinës dhe Presidenca), janë duke bërë përpjekje maksimale që t’i organizojnë lëvizjet në formë sa më racionale. Në këto përpjekje, u dalin në ndihmë dy sherpa, të cilët gjatë gjithë kohës kujdesen për sigurinë e tyre me lidhjen e litarëve dhe mbajtjen e oksigjenit në rast bllokimi të frymëmarrjes.
Ndërkohë, kushtet klimatike janë përkeqësuar dhe dimri duket të jetë kthyer. Megjithatë, përgatitjet për pushtimin e Everestit nuk do të reshtin.
Brenda disa ditësh, ekipi do ta nis fazën e dytë aklimatizimit, që nënkupton ngjitjen në C3 (Muri Lhotse në 7162 metra lartësi mbidetare). Ngjitja duhet të bëhet pa oksigjen, të cilin edhe ashtu nuk e kanë përdorur asnjëherë deri më tani.
Plani për aklimatizim nënkupton qëndrim jo më të gjatë se gjysmë ore në lartësinë prej 7200 metrash, dhe kthimin e tyre gradual në kampet 2 e 1 (C2 e C1) si dhe, në Kampin Bazë, ashtu që të trupi të aklimatizohet e të kthehet në gjendje normale.
Në foto: Kampi 2 (C2) dhe shkëmbinjtë veriorë që ia morën jetën Ueli Steckut.
>
Index:<1454>
Title:<http://www.koha.net/everest-lajme/14405/alpinistet-kosovare-arrijne-ne-7100-metra/>
Content:<
Ekspedita e Kosovës në Everest, anëtarët e KAP-it, Nazmi Hasanramaj dhe Arineta Mula e kanë përfunduar fazën e parë të aklimatizimit duke arritur në 7100 metra lartësi mbidetare, në ditën e 30-të të ekspeditës.
Alpinistët kosovarë e kanë kaluar akullnajën Khumbu, e krijuar qysh në Kohën e Akullit 500 mijë vjet më parë, katër herë gjatë kësaj faze.
Sipas rregullave, tash janë kthyer në Kampin Bazë, për t&#39;i përcjellë nga afër simptomat që u ka shkaktuar ngjitja në lartësi ku duhet qëndruar me ndihmë të oksigjenit.
Pritet që brenda disa ditësh, aplinistët të ngjiten sërish dhe ta kalojnë Khumbun edhe katër herë, për fazën e dytë të aklimatizimit, të domosdoshme para se ta synojnë pushtimin e Everestit.
Në foto, alpinistët Hasanramaj e Mula, në Khumbu, me Everestin në prapavijë.

>
Index:<1455>
Title:<http://www.koha.net/everest-lajme/12600/ekspedita-e-kap-it-ne-everest-neser-niset-drejt-kampit-1-lugina-e-heshtjes-dita-22/>
Content:<
Anëtarët e ekspeditës së Kosovës drejt Everestit, Nazmi Hasanramaj dhe Arineta Mula, që nesër planifikojnë të nisen për në Kampin 1, Luginën e heshtjes, që shtrihet në lartësi mbidetare prej 6100 deri në 6400 metra.
Kushtet klimatike janë ende të vështira. Erërat e forta kanë çarë një pjesë të akullnajës Khumbu, në hapësirën ndërmjet dy kampeve. Prandaj edhe sherpat i janë qasur punës së rivendosjes së litarëve dhe të shkallëve që do ta mundësojnë ngjitjen deri në Kampin 1.
Për nesër është paraparë edhe përmirësimi i motit, prandaj edhe anëtarët e ekspeditës, të cilët janë shumë mirë me shëndet dhe me disponim, do ta nisin fazën e parë të aklimatizimit prej Kampit Bazë e drejt majës, duke besuar se do të mund të arrijnë edhe në Kampin 2.
Reshjet e borës që janë paralajmëruar në dy ditët në vijim, pritet edhe që t’i zbusin temperaturat të ulëta që mbërrijnë në minus 28.
Për të mbërritur deri në majën e Everestit (8850 metra) duhet kaluar katër kampe: Kampin 1 – Luginën e heshtjes (6100-6400 metra); Kampin 2 (6400 metra); Kampin 3 – Murin Lhotse (6800-8000 metra); Kampin 4 – Zonën e vdekjes (8000 metra).
Në bashkëpunim me sherpat, ekipi është duke e përpiluar planin e ngjitjeve dhe zbritjeve ndërmjet këtyre kampeve. Kjo do të nënkuptojë qëndrimin e tyre disaditor në ndonjërën prej pikave të përmendura dhe madje kthimin në Kampin Bazë për pushimin e organizimit.
Caku i ekspeditës të ditët në vijim është të mbërrijnë në 7500 metra lartësi mbidetare (fillimi i murit Lhotse – malit të katërt më të lartë në botë).

>
Index:<1456>
Title:<http://www.koha.net/everest-lajme/12000/alpinistet-nga-kosova-nisin-ngjitjen-drejt-everestit-dita-19/>
Content:<
Sot në Kampin Bazë, një Lama dhe dy sherpa kanë kryer ritualin budist të Pujas (Puxha) – duke i bekuar anëtarët e Ekspeditës së Kosovës për në Everest, Nazmi Hasanramaj dhe Arineta Mula.
Puja (Puxha), pra bekimi i ekspeditës në Kampin Bazë, e shënon fundin e fazës së shtegtimit “të lehtë” të ekspeditës dhe nisjen e fazës së ngjitjes malore.
Puxha është ceremoni të cilën e udhëheq Lama dhe dy apo më shumë sherpa që vendosen para altarit të bërë nga gurët.
Ata të cilët e kryejnë ritin i luten Zotëve që fati t’i përcjellë sherpat si dhe alpinistët në përpjekjen e tyre për ta arritur majën e malit. Para altarit, vendosen të mirat që i ofrohen Zotëve: një kulaç të quajtur Tsampa (ushqim tradicional nepalez); gjalpë buallice vendore që quhet Yak, llokume të fërguara, fruta, çokollata dhe pije.
Dëllinja (lloj pishe) rri ndezur gjatë gjithë kohës në një hapësirë të improvizuar te altari.
Gjatë ritit, të gjitha pajisjet esenciale – litarët dhe lidhëset, kramponat, sëpatat e akullit dhe helmetat, si dhe flamujt e ekspeditës -- bekohen.
Ndërkohë, flamujt e lutjeve shtrihen në gjerësi prej shumë metrash në disa drejtime.
Gjatë ceremonisë, sherpat këndojnë së bashku me Lamën dhe gjatë asaj kohe hedhin oriz në ajër. Më pas, sherpat e ngrehin një tra me degët e dëllinjës, dhe shihet si shenjë e fatit të mirë, po qe se shpendi i quajtur gorak (korb) mbështetet mbi tra.
Ceremonia përmbyllet kur pjesëmarrësit e ndajnë ushqimin mes vete, kurse në fund, alpinistët dhe sherpat e hedhin miellin e përhitur të tsampas në fytyrat e njëri-tjetrit – simbol i shpresës se do të jetojnë aq gjatë sa do të mundë të takohen sërish në pleqëri dhe kur t’i kenë flokët e thinjura.
Fjala pūjā (puxha) rrjedh nga sankritishtja dhe do të thotë: respekt, nderim, homazh, adhurim dhe besim. Pos indianëve (hindu), këto rituale i kryejnë edhe budistët, xhainistët dhe sikët.




>
Index:<1457>
Title:<http://www.koha.net/everest-lajme/11363/alpinistet-nga-kosova-arrijne-ne-kampin-baze-te-everestit-ndash-dita-16/>
Content:<
Ekspedita e KAP-it për në Everest ka arritur në Kampin Bazë të Everestit (Everest Base Camp) në 5380 metra lartësi mbidetare.
Anëtarët e ekipit, Nazmi Hasanramaj dhe Arineta Mula, tash kanë nisur fazën e përshtatjes me kushtet ashpra klimatike, duke u aklimatizuar me të ftohtin dhe rrallësinë e oksigjenit në atë lartësi. Janë në proces të zhvillimit të ushtrimeve teknike në akullnajë.
Sipas planit, këto stërvitje do të vazhdojnë deri nga java e ardhshme, kur pritet se do të ngjiten drejt Kampit 1, që gjendet në 6004 metra lartësi mbidetare. Kjo, natyrisht, nëse aklimatizimi shkon mirë dhe nëse kushtet atmosferike e lejojnë një gjë të këtillë.
Kushtet aktuale atmosferike, nuk po lejojnë lëvizje të shumta të ekipit, për shkak të ortekëve si dhe për shkak të temperaturës së ulët që bie deri në minus 28 shkallë të Celsiusit.
Për javën tjetër është paralajmëruar përmirësimi i motit.
Me këtë ngjitje, alpinistët kosovarë tashmë i kanë kaluar këmbë rreth 40 kilometra, nëpër të cilët kanë shtegtuar në ngjitje e zbritje të kohëpaskohshme, për nevoja të aklimatizimit.

>
Index:<1458>
Title:<http://www.koha.net/everest-lajme/10605/alpinistet-e-kosoves-drejt-everestit-arrijne-ne-5150-metra-lartesi-ndash-dita-12/>
Content:<
Pjesëtarët e Ekspeditës së KAP-it për në Everest, Nazmi Hasanramaj dhe Arineta Mula, sot kanë mbërritur në 5150 metra lartësi mbidetare.
Për ta, vazhdon faza e aklimatizimit në Himalaje, ku ditët janë të mbushura pluhur, diell përcëllues dhe nxehtësi përvëluese në çaste, ndërsa netët janë të ftohta dhe me temperatura shumë të ulëta.
Ekipi raporton se me shëndet janë shumë mirë, me humor dhe motivim të jashtëzakonshëm për ta mbërritur majën më të lartën botë.
Që nga nisja e shtegtimit, alpinistët tashmë i kanë kaluar këmbë me dhjetëra kilometra. Kanë bërë ngjitje dhe zbritje përgjatë 13,5 kilometrave nga Lukla deri në Namche Bazaar dhe 18,4 kilometrave nga Namche Bazaar në Lobuche. Prej kampit Lobuche deri në Kampin Bazë të Everestit i presin ngjitje dhe zbritje përgjatë shtegut rreth 7 kilometërsh, të cilin besojnë se do ta mbërrijnë rreth datës 9 ose 10 prill.




>
Index:<1459>
Title:<http://www.koha.net/everest-lajme/9961/ekspedita-everest-2017-dita-9/>
Content:<
Pjesëtarët e Ekspeditës, Nazmi Hasanramaj dhe Arineta Mula, gjenden në Luginën Khumbu, dhe janë duke kaluar nëpër vendin e quajtur Sagarmatha.
Të dielën i kanë kaluar vendbanimet e fundit nomade ndërmjet Nepalit dhe Tibetit. Pra sipas planit, vazhdon shtegtimi drejt Kampit Bazë, në 5380 metra lartësi mbidetare.
Procesi i aklimatizimit po shkon shumë mirë falë kondicionit të akumuluar, ushqimit të mirë dhe fuqisë, që po ua mundëson që edhe të shijojnë bukuritë e Himalajeve pa asnjë problem.

Fotografitë janë nga vendbanimet nëpër të cilat kanë kaluar dhe i bartin maskat për t&#39;u mbrojtur nga pluhuri i madh të shkretëtirave alpine që gjenden në kufirin ndërmjet Nepalit dhe Tibetit.
>
Index:<1460>
Title:<http://www.koha.net/everest-lajme/9574/dita-7/>
Content:<
Ekspedita e KAP-it për në Everest vazhdon të qëndrojë në rrethinë të Namche Bazarit. 
Pritet që brenda dy ditësh të mbërrijnë në kufi me Tibetin, prej nga do të nis ngjitja graduale drejt Kampit Bazë. Sipas planit, mbërritja në Kampin Bazë, në lartësi prej 5380 metrash, do të duhej të ndodhte brenda 5 ose 6 ditësh.

>
Index:<1461>
Title:<http://www.koha.net/everest-lajme/9246/federata-dhe-kap-i-te-hapur-per-te-sqaruar-financimin-e-ekspedites/>
Content:<
Një ditë pas nisjes së ekipit të përgjysmuar të Klubit Alpin Prishtina (KAP) drejt Nepalit për të pushtuar majën më të lartë në botë, Everest, dhe incidentit që ndodhi në Aeroportin e Prishtinës, ka reaguar Federata Bjeshkatare Alpiniste e Kosovës (FBAK). 
Federata ka njoftuar se ka mbajtur mbledhje të jashtëzakonshme, ku është dënuar ngjarja në Aeroport, ku kishte shkuar kryetari i saj, Arben Lila, për të përcjellë nisjen e alpinistëve dhe pasi u është afruar t’i përshëndesë dy anëtarët e KAPi, që kishin mbetur jashtë ekspeditës, nga njëri prej tyre ka marrë një shuplakë. Ky incident ka ndodhur pasi dy alpinistët, që kishin mbetur jashtë e kanë akuzuar Lilën se ka keqpërdorur projektin e KAP-it, gjë që, sipas tyre, ka çuar në cungimin e fondeve dhe ka pamundësuar nisjen edhe të njërit prej tyre për në Nepal. 
Federata në reagimin e saj thotë se KAP-i ka qenë në dijeni dhe pjesëmarrës në të gjitha vendimet e Federatës që lidhen me projektin "Everest". Po ashtu, thuhet se FBAK-u nuk ka marrë asnjë informatë për ndonjë pakënaqësi eventuale nga anëtarët e KAP-it lidhur me mënyrën e ndarjes së fondeve deri një ditë para nisjes. 
FBAK-u e kishte dorëzuar në Ministrinë e Kulturës, Rinisë dhe Sporteve projektin në vlerë prej 240 mijë eurosh për përkrahjen e gjashtë bjeshkatarëve për në Everest, por në fund i janë ndarë vetëm 60 mijë euro. Sipas Ministrisë, nga 10 mijë euro për gjashtë alpinistë. 
Nga kjo shumë, fare në fund, 40 mijë euro janë ndarë për dy anëtarët e KAP-it dhe 20 mijë për anëtaren e Pashtrikut, Flutura Ibrahimi, që ka kohë që është nisur për Nepal me një grup nga Shqipëria. Për mungesë të mjeteve, krahas dy anëtarëve të KAP-it, është tërhequr edhe Abdurrahim Abdushi nga Shoqëria Bjeshkatare Sharri. 
Të mërkurën, një deklaratë e ka bërë edhe udhëheqësi i KAP-it, Nazmi Hasanramaj, i cili së bashku me Arineta Mulën gjenden në Nepal dhe po përgatiten për pushtimin e Mount Everestit (8.848 m\lmd), pa dy anëtarët e tjerë të grupit, Haki Hasanramaj dhe Qëndrim Sopi. 
Ai ka thënë se KAP-i është anëtar i Federatës dhe se do të bëjë çmos që kjo federatë të zhvillohet. Ka shtuar se u janë gëzuar sukseseve të saj, mirëpo ka vlerësuar se veprimet e fundit të Federatës nuk janë në kuadër të misionit primar të saj. “Dhe patjetër se do t’i kundërshtojmë”, ka shkruar ai. 
"KAP-i e ka dorëzuar projektin në të gjitha institucionet relevante. Ka lobuar për të dhe e ka publikuar në të gjitha mediumet", thuhet në deklaratën e Hasanramajt. Ai ka përmendur katër pika që, sipas tij, çojnë tek e gjithë e vërteta. 
"1. Federata e ka marrë të njëjtin projekt dhe ka kërkuar fonde për numër më të madh personash; 2. Nga ky veprim unë jam vënë para aktit të kryer dhe nuk kam pasur mundësi të diskutoj më shumë rreth këtij vendimi arbitrar; 3. Nga dy personat që janë shtuar, njëri është Abdurrahim Abdushi, ndër alpinistët më të shkëlqyer që unë njoh, dhe Uta Ibrahimi; 4. Në ditën e nisjes për në Nepal, Federata e ka kushtëzuar kalimin e mjeteve të Ministrisë në destinimin e tyre për ekspeditë, me dhënien e deklaratave për tërheqjen e dy alpinistëve të KAP-it", thuhet në reagimin e KAP-it. Sipas Hasanramajt, kjo ka zhgënjyer dhe lënduar anëtarët e KAP-it, sidomos dyshen që mbeti në Prishtinë. Ai ka shkruar se KAP-i është i interesuar që të zbardhet i tërë rasti. 
“Klubi Alpin Prishtina është i vendosur që këto ngjarje të sqarohen dhe akterët të marrin përgjegjësinë, me të vetmin qëllim që të pamundësohet dëmtimi i mëtejshëm i konceptit të bukur të alpinizmit", ka shkruar Hasanramaj. 
Në anën tjetër në komunikatën e Federatës është folur edhe për raportimet në media që janë bërë pas akuzave që kanë drejtuar kah kryetari i saj dy anëtarët e KAP-it.
"Më 27 mars 2017, kur është nisur ekipi i KAP-it dhe kur janë publikuar informatat në media për keqpërdorim të mjeteve, ato fonde ende nuk kanë qenë të transferuara në llogarinë e FBAK-ut. Për hir të transparencës, mjetet janë derdhur në llogari të FBAK-ut me datë 28 mars 2017. Në të njëjtën ditë, mjetet e dedikuara për dy anëtarët (Nazmi Hasanramaj dhe Arineta Mula) janë transferuar në llogari të KAP-it. Mjetet për anëtarin e tretë (Flutura Ibrahimi) transferohen në llogarinë e ShBA Pashtriku", ka njoftuar FBAK-u. Edhe Federata thotë se është e gatshme që të vërë në dispozicion dokumentacionin dhe kërkon hetime për “shpifje” dhe sulm fizik ndaj kryetarit të saj. 
Ditët para nisjes së ekipit nga Kosova janë përshkuar me akuza ndaj mënyrës se si e ka menaxhuar Lila këtë nismë brenda Federatës, që janë bërë nga anëtarët e KAP-it, por ai vetëm të martën pasdite është prononcuar rreth kësaj çështjeje, duke mos qenë i qasshëm për mediat me kundërargumentet e tij kur është raportuar për akuzat e alpinistëve. 
Mount Everest është ëndrra e gati gjithë alpinistëve dhe nga Evropa mungon vetëm flamuri i Kosovës në majën më të lartë në botë. Por, pas pak javësh, edhe i Kosovës pritet të valojë në 8.848 metra lartësi mbidetare. Falë KAP-it
>
Index:<1462>
Title:<http://www.koha.net/everest-lajme/9247/kosova-niset-per-ne-everest/>
Content:<
“Qëllimi i ekspeditës është ngritja e flamurit të Kosovës dhe theksimi i shtetësisë sonë në Everest... Jemi duke u përgatitur tashmë tri vite dhe tash erdhi momenti, edhe pse ekipi është i përgjysmuar prapëseprapë motivi nuk ka rënë dhe jemi të gatshëm psikikisht, shpirtërisht dhe fizikisht që të përballemi me të gjitha vështirësitë që na presin”, ka deklaruar Nazmi Hasanramaj, para nisjes në Aeroportin e Prishtinës
Familjarë dhe miq ishin mbledhur të hënën në Aeroportin Ndërkombëtar “Adem Jashari” të Prishtinës për të përcjellë alpinistët Nazmi Hasanramaj e Arineta Mula, që morën rrugën për të realizuar synimin më të madh të jetës, pushtimin e Mount Everestit, majën më të lartë në botë. Hasanramaj dhe Mula përfaqësojnë ekspeditën e përgjysmuar të Kosovës, përkatësisht të Klubit Alpin Prishtina. Në mesin e atyre që kishin dalë për t’u përshëndetur me Hasanramajn e Mulën, ishin edhe dy anëtarët tjerë të KAP-it, Qëndrim Sopi e Haki Hasanramaj, të cilët është dashur të jenë pjesë e ekspeditës, por mungesa e fondeve ua pamundësoi një gjë të tillë. Pushtimi i Mount Everestit ka qenë ëndrra dhe projekti jetësor i alpinistëve të KAPit, për të cilën janë përgatitur tash e tre vjet. 
Hasanramaj dhe Mula kanë marrë rrugën për në kryeqytetin e Nepalit, Kathmandu, nëpërmjet Stambollit, ndonëse në mungesë të mjeteve, por të bindur se ato do t’i kenë në xhirollogaritë e tyre gjatë ditës së martë (sot). Kjo për shkak se të hënën, fondi i caktuar nga Departamenti i Sportit pranë MKRS-së nuk u është bartur. 
“Në mëngjes do t’i kemi në llogari, është një problem teknik që ka ndodhur në ministri dhe mjetet do të dalin”, ka thënë Hasanramaj. “Qëllimi i ekspeditës është ngritja e flamurit të Kosovës dhe theksimi i shtetësisë sonë në Everest”. I pyetur për rrezikun që ngërthen kjo ekspeditë, ai ka thënë se një gjë të tillë as që e kanë diskutuar. 
“Për rrezikun nuk kemi biseduar, pasi për këtë punë jemi stërvitur dhe besoj se gjithçka është e menaxhueshme”, ka thënë ai. 
Kjo është hera e parë që një ekspeditë nga Kosova niset për ta pushtuar majën e Mount Everestit (8.848 metra). Në të vërtetë, Kosova është shteti i vetëm në Evropë që nuk e ka pushtuar Mount Everestin. Kjo ekspeditë, për të realizuar synimin jetësor - pushtimin e Mount Everestit do të zgjasë plot 67 ditë. 
“Është ngjitja më e rëndësishme e jetës sonë dhe e kam theksuar edhe më herët, më shumë ka komponentë shtetërorë sesa personalë. Jemi duke u përgatitur tashmë tri vite dhe tash erdhi momenti, edhe pse ekipi është i përgjysmuar prapëseprapë motivi nuk ka rënë dhe jemi të gatshëm psikikisht, shpirtërisht dhe fizikisht që të përballemi me të gjitha vështirësitë që na presin”, ka shtuar Hasanramaj. Ka dhënë një porosi edhe për dy anëtarët tjerë që nuk realizuan shkuarjen në Nepal. “Le të kenë durim, se Mount Everesti është aty. Ne do të bëjmë çmos për të siguruar fonde në të ardhmen edhe për këta dy, pasi në njëfarë mënyre janë më të përgatitur se ne”. 
Si Hasanramaj, ashtu edhe Mula është optimiste për pushtimin e Everestit. Ajo ka pranuar se janë plotësisht të gatshëm për këtë sfidë, por në anën tjetër ka shprehur keqardhje për lënien e dy anëtarëve në Prishtinë në mungesë të fondeve. 
“Nuk është vetëm një sfidë jona, pasi po shkojmë të shënojmë një ngjarje për Kosovën. Po ndihemi keq që po shkojmë të përgjysmuar si ekip, po shpresoj që ky do të jetë një mësim për të gjitha institucionet e Kosovës që në të ardhmen mos të kemi ndarje të tilla. Do të mundohemi ta prezantojmë gjithë Kosovën në mënyrën më të mirë të mundshme”, shtoi Mula. 
Përderisa asnjë nga zyrtarët shtetërorë nuk kishte dalë për të përcjellë ekspeditën e parë të Kosovës drejt pushtimit të Everestit, në mesin e të pranishmëve ishte edhe kryetari i Federatës Bjeshkatare Alpiniste të Kosovës, Arben Lila. Ai u paraqit pavarësisht akuzave publike për cungimin e fondeve që një ditë më herët ka marrë nga dy alpinistët e KAP-it, të cilët nuk mundën të jenë pjesë e ekspeditës. Pasi që Lila iu afrua atyre për t’i përshëndetur, njëri nga ta i revoltuar e goditi atë me shuplakë në fytyrë. 
Pas incidentit, Lila tha që ardhja e tij në Aeroport ka qenë gjest sportiv, pavarësisht akuzave që ka marrë. Shtoi që pret ngritjen e flamurit në Everest. 
“Ne erdhëm t’i përcjellim, ishte një gjest sportiv, ndërkohë e patë atë që ndodhi. Jemi bjeshkatarë dhe e përkrahim gjithë komunitetin. Pres që të ngrihet flamuri i Kosovës dhe shpresoj që të tre të shkojnë mirë dhe të kthehen mirë, pasi ky është qëllimi”, ka deklaruar ai. Ka dhënë versionin e tij edhe rreth çështjes së ndarjes së fondeve. 
“Kryesia e Federatës ka vendosur në mbledhjen e saj ku ishin të pranishëm edhe Klubi Alpin Prishtina që të mbështeten gjashtë bjeshkatarë, ndërkohë Qeveria i ka ndarë 60 mijë euro që nuk mjaftojnë për këtë çështje. Kjo ka bërë që të tërhiqen tre bjeshkatarë, dy të klubit Prishtina dhe një tjetër i Sharrit. Kanë mbetur vetëm tre, dy të Prishtinës dhe një e Shoqërisë Bjeshkatare, Pashtriku”, ka thënë ai. 
Në një deklaratë publike të dielën, dy alpinistët Qëndrim Sopi e Haki Hasanramaj, e kanë akuzuar Federatën që ka pamundësuar nisjen edhe të njërit prej tyre për në Nepal. 
“Puna dhe përpjekjet tona kanë nxitur reagime dhe komplote të ulëta, të cilat nuk kanë qenë dhe nuk do të jenë kurrë pjesë e Alpinizmit në Kosovë. Për t’i keqësuar gjërat, këto veprime (me ose pa dashje, nuk ka rëndësi) vijnë nga ajo që duhet të jetë Shtëpia e Bjeshkatarisë dhe Alpinizmit, nga Federata”, thuhet ndër të tjera në qëndrimin publik të dy alpinistëve. Ata kanë vlerësuar të jetë goditur ekspedita dhe të jenë rrezikuar vetë alpinistët. 
Të dielën Sopi e ka dhënë versionin e tij për situatën e krijuar. Sipas tij, projekti i KAP-it për përkrahje financiare është dërguar edhe në Federatë nga Klubi Alpin Prishtina dhe më pas federata ka kërkuar përkrahje nga Departamenti i Sportit edhe për dy alpinistë të dy klubeve të tjera, pos për katër alpinistët e Prishtinës. Ai ka treguar se një alpiniste tashmë është nisur për në Himalaje si pjesë e një ekipi të Shqipërisë dhe nuk kishte nevojë për përkrahje, ndërsa alpinisti tjetër nuk ishte shumë i interesuar për pushtimin e Everestit në këtë vit. Sopi ka vlerësuar se kanë “rënë në grackë të Lilës” dhe si pasojë është pamundësuar nisja e edhe një pjesëtari të KAP-it. 
Pushtimi i majës së Everestit është ëndrra më e madhe jo vetëm e të gjithë alpinistëve, por edhe shumë njerëzve në botë. Pothuajse për çdo vit, bëhen rreth një mijë përpjekje për ta pushtuar Everestin. Ngjitja në Everest është e mundur nga dy anë, nga Nepali në jug dhe Tibeti në veri. Delegacioni Kosovës fillimisht do të qëndrojë disa ditë në Kathmandu, në mënyrë që të pajiset me rekuizitat e nevojshme para se të marrë rrugën për në Lukla. Me datën 1 prill, nga Lukla do të nisë ngjitja në Everest, që do të jetë graduale për shkak se adaptimi me kushtet është shumë i nevojshëm. Në ditën e 12-të të ekspeditës, ekipi do të arrijë në Kampin Bazë të Everestit me lartësi mbidetare prej 5.364 metrash. 
Mount Everesti është majë e rrezikshme dhe ka vdekshmëri mjaft të lartë. Ka faktorë të shumtë që e shkaktojnë vdekjen e alpinistëve: orteku i borës, akullit dhe shkëmbinjve, i ftohti ekstrem, mungesa e oksigjenit, ataku në zemër e shumë faktorë të tjerë. I pari që ka ngjitur majën e Everestit është Tenzing Norgay Sherpa në vitin 1953 së bashku me Edmond Hillaryn. Deri në muajin mars të vitit 2012, Everestin e kanë pushtuar 5.656 persona, kurse gjatë tentimeve kanë mbetur 223 të vdekur.

>
Index:<1463>
Title:<http://www.koha.net/everest-video/9267/biseda-me-udheheqesin-e-ekspedites-per-ne-everest-nazmi-hasanramaj-nje-dite-para-nisjes-per-ne-nepal-sporti-total/>
Content:<
Biseda me udhëheqësin e Ekspeditës për në Everest, Nazmi Hasanramaj, një ditë para nisjes për në Nepal, në emisionin Sporti Total, transmetuar më 26 mars 2017
>
Index:<1464>
Title:<http://www.koha.net/everest-lajme/9252/alpinistet-jane-gati-per-pushtimin-e-mount-everesti/>
Content:<
Grupi prej katër alpinistëve që ka për synim pushtimin e majës më të lartë në botë, Mount Everest, u ka dhënë fund stërvitjeve dhe po qetësohet para se të marrë rrugën drejt Nepalit. 
Ekspedita që përfaqëson Kosovën, shtetin e vetëm në Evropë që ende nuk e ka pushtuar Mount Everesin, do të niset për në Nepal në fund të këtij muaji. Më 27 mars do të nisë misioni i tyre që pritet të zgjatë 67 ditë. 
“Stërvitjet kanë përfunduar, janë dy javët e fundit kur ne qetësohemi shpirtërisht dhe mendërisht, pushojmë dhe bëjmë vizita me familje te miqtë e njerëzit e rëndësishëm për ne. Sa duhet të jemi gati për këtë mision është mjaft relative, ne besojmë se jemi gati, duke u mbështetur në të gjithë parametrat që i kemi kaluar deri më tash, e që për ne janë të kënaqshëm dhe premtues”, ka bërë të ditur të hënën Nazmi Hasanramaj, kreu i grupit. “Nisja jonë do të bëhet më 27 mars. Ne i kemi siguruar fondet minimale për t’u nisur, kështu që rezervimet dhe biletat kanë përfunduar, duke përfshirë këtu edhe licencën e ngjitjes drejt majës”. 
Por, meqë është siguruar fond minimal, nuk është e sigurt nisja e gjithë anëtarëve të ekspeditës. Mund të ndodhë që ndokush të mbetet në Kosovë. Megjithatë Hasanramaj është optimist se do të udhëtojnë të gjithë, siç është planifikuar me vite. Krahas tij, pjesë e ekspeditës do të jenë edhe Arineta Mula, Qëndrim Sopi e Haki Hasanramaj. 
“Puna e fondit është fazë shumë e vështirë që na ka marrë shumë energji dhe na ka shkaktuar stres të madh, por gjithsesi jemi afruar. Ende nuk e dimë a do të udhëtojmë të gjithë, por shpresat janë të mëdha”, shtoi Hasanramaj. “Reduktimi i cil
itdo nga ekipi, neve do të na dobësojë teknikisht dhe shpirtërisht, sepse jemi përgatitur bashkë dhe caku ynë ka kuptim më të madh kur jemi bashkë”. 
Maja e Mount Everestit është më e larta në botë, me 8.848 metra lartësi mbidetare dhe ka një rrezikshmëri jashtëzakonisht të madhe. Pushtimi i këtij mali është përcjellë edhe me vdekshmëri të lartë ndër vite, meqë faktorët si orteku i borës, akulli, shkëmbinjtë, i ftohti ekstrem, mungesa e oksigjenit e ataku në zemër mund të jenë fatal për alpinistët. 
Alpinistët kosovarë për këtë sfidë kanë filluar të përgatiten prej vitit 2014. Më herët, alpinistëve kosovarë u është dorëzuar flamuri i Kosovës nga presidenti Hashim Thaçi. 
Ata shpresojnë ta ngrenë atë lartë, në majën më të lartë në botë. 
>
Index:<1465>
Title:<http://www.koha.net/everest-video/9266/paraqitja-e-ekspedites-per-ne-everest-ne-diten-e-kremtimit-te-pavaresise-se-kosoves-sot/>
Content:<
Paraqitja e Ekspeditës për në Everest, në ditën e kremtimit të Pavarësisë së Kosovës, transmetuar në Emisionin “SOT” të KTV-së, më 17 shkurt 2017
>
Index:<1466>
Title:<https://www.koha.net/lemsh/102111/profesor-ibrahimi-zbulon-nje-insekt-te-ri-ne-maqedoni/>
Content:<
Këto ditë është publikuar punimi për zbulimin e një lloji të ri insekti nga Maqedonia. Është fjala për llojin Agaphylax balcanicus, të zbuluar nga profesori i Universitetit të Prishtinës, Halil Ibrahimi në bashkëpunim me dy entomologë të tjerë nga Hungaria.
Ky lloj është gjetur në Parkun Kombëtar ‘Pelister’, në Maqedoni, i takon grupit të insekteve të ujërave dhe shërben edhe si tregues i kualitetit të mirë të ujërave rrjedhëse.
E veçanta e këtij lloji, përveç se është i rrallë dhe momentalisht i njohur vetëm nga disa lokalitete të izoluara nga Pelisteri, është edhe se është vërtetuar se i takon një gjinie të re taksonomike e përshkruar në të njëjtin punim, transmeton ksp.
Përderisa viteve të fundit janë zbuluar disa lloje të reja të insekteve ujore nga Kosova, Shqipëria e Maqedonia, ky është një rast i rrallë nga Evropa ku përshkruhet edhe një gjini e re taksonomike.
Lloji është emërtuar në bazë të rajonit ku është gjetur, Gadishullit Ballkanik.
Punimi është publikuar në revistën Opuscula Zoologica e cila merret me hulumtime nga fusha e zoologjisë.
Llojet e tilla të rralla të insekteve të lumenjëve viteve të fundit janë nën kërcënim të vazhdueshëm në Ballkan nga ndërtimi i hidrocentraleve dhe degradimi i mjedisit.
>
Index:<1467>
Title:<https://www.koha.net/lemsh/102101/donald-trump-flet-me-homologun-e-tij-portugez-per-ronaldon-president/>
Content:<
Cristiano Ronaldo është një prej sportistëve më të famshëm në botë, i cili është duke shkëlqyer edhe aktualisht në Kupën e Botës që është ende duke u zhvilluar në Rusi.
Ylli i Realit të Madridit është bërë objekt bisede edhe në takimin e zhvilluar në Shtëpinë e Bardhë mes Presidentit Trump dhe homologut të tij portugez, Marcelo Rebelo de Sousa.
“Thonë se ai është lojtari më i mirë”, tha Trump, duke i bërë jehonë mendimeve të tifozëve që vazhdimisht debatojnë nëse është pikërisht Ronaldo apo Messi lojtari më i mirë në botë. De Sousa iu drejtua Trump duke i thënë se mund të kishte mundësi të ndiqte yllin e Real Madridit nëse ai e viziton Rusinë e Putinit dhe vendin pritës të turneut, para përfundimit të muajit të ardhshëm. “Nëse do të takoni Putin, unë kam qenë me të javën e kaluar. Ai më kërkoi për t’ju përshëndetur. Pra, sigurisht, ai ishte duke pritur vizitën tuaj”.
Teksa kanë folur për yllin e Real Madridit, presidenti amerikan i është drejtuar atij të Portugalisë: “Kështu do të kandidojë Ronaldo për president kundër teje? Ai nuk do të fitonte. Ju e dini se ai nuk do të fitonte”. Dhe Sousa u përgjigj: “President, ti e di – unë duhet të them diçka, Portugalia nuk është Shtetet e Bashkuara”.
>
Index:<1468>
Title:<https://www.koha.net/lemsh/102099/zbulohet-dora-e-zotit-e-romakeve/>
Content:<
Dora e quajtur ndryshe edhe “Dora e Zotit” nga romakët e zbuluar pranë Murit të Hadrianit hedh dritë mbi operacionet më të mëdha luftarake ndonjëherë në Mbretërinë e Bashkuar.
Arkeologët thonë se dora është historia që tregon diçka tragjike.
Dora e zbuluar në afërsi të Murit të Hadrianit dhe e përbërë prej 2.3 kg bronzi të ngurtë ishte pothuajse me siguri një dhuratë për një hyjni të lartë ushtarake për t&#39;i dhënë fitoren e Romakëve në operacionin më të madh luftarak ushtarak, të kryer ndonjëherë në Britani, para ose pas tij.
Operacioni , një invazion relativisht pak i njohur romak i Skocisë në 209-210 pas Krishtit, ishte gjithashtu ndoshta një nga ngjarjet më të përgjakshme në historinë britanike.
Kjo përfshinte një forcë pushtuese romake prej 50,000, elemente të së cilës depërtuan deri në veri si Aberdeenshire, raporton “The Independent” e Britanisë, transmeton KosovaPress.
Romakët pohuan se kryefamiljarët kishin reneguar mbi një marrëveshje paqeje, dhe për këtë arsye ishin rebelë, jo vetëm armiq të zakonshëm. Është e mundshme që dora e shenjtë e bronzit u varros ritualisht nga një nga komandantët romakë që kishin marrë pjesë në konflikt.
Zemërimi i Romës (i përfytyruar apo real), mbi vendasit që refuzonin marrëveshjen e paqes, ishte veçanërisht akut, sepse pushtimi i fuqishëm prej 50 000 vetash ishte udhëhequr nga askush tjetër përveç vetë perandorit mbretëror , një ish-gjeneral i quajtur Septimius Severus. Pra, kredibiliteti i tij politik ishte shumë i rrezikshëm. Lufta, e lidhur me bronzin e sapo zbuluar "dora e zotit", ishte për këtë arsye veçanërisht e hidhur.
>
Index:<1469>
Title:<https://www.koha.net/lemsh/102055/i-ka-24-vjet-por-deshiron-te-jetoje-si-bebe/>
Content:<
Kjo është 24-vjeçarja që mban pelena për të jetuar jetën e saj si bebe. Heidi luan me lodra në kohën e lirë dhe të dashurit i thërret “babushi”.
“Kur jam bebe vë pelena dhe lyhem me kremra. Nuk është se e bëj në pelena, thjesht i vesh për të qenë brenda rolit”, shpjegon Heidi.
“Kërcej në shtrat dhe sillem si fëmijë i vogël. E bëj këtë për të harruar problemet e përditshme. Kemi klubin tonë dhe mblidhemi të gjithë ne “bebet” për të luajtur me njëri-tjetrin”, shton 24-vjeçarja amerikane.
Vajza nga Oregoni këmbëngul se roli i bebes nuk është aspak diçka seksuale.
“Të gjithë më pyesin nëse sillem si bebe edhe gjatë seksit. Kurrë nuk e kam bërë diçka të tillë. Kur bëj seks, jam njeri normal dhe i rritur”, thotë Heidi.
>
Index:<1470>
Title:<https://www.koha.net/lemsh/102030/vullnetaret-ne-tarragona-bejne-shqiponjen/>
Content:<
Vullnetarë nga e mbarë bota, që po marrin pjesë në Lojërat Mesdhetare të Spanjë “Tarragona 2018”, kanë përshëndetur gjithë shqiptarët me një foto të veçantë.
Më shumë se 20 të rinj nga mbarë bota, kanë bërë një foto me shqiponjë, që është ndër fotot më të mira të Lojërave Mesdhetare, transmeton kp.
Fotoja vjen si përkrahje për futbollistët shqiptarë të Zvicrës, Granit Xhaka dhe Xherdan Shaqiri.
>
Index:<1471>
Title:<https://www.koha.net/lemsh/101970/vetem-12-vjec-kalon-i-vetem-hellip-la-manshin/>
Content:<
Paris, 28 qershor – Vetëm 12 vjeç, Tom Goron theu dje rekordin e kalimit të La Manshit, krejt i vetëm, në bordin e një anije të vogël me një velë, për 14 orë e 20 minuta, bëri të ditur media.
Djaloshi u nis të mërkurën në orën 07:00 nga ishulli Wight që ndodhet përballë Portsmouth, në jug të Anglisë, kapiteni i vogël i anijes me një velë kaloi vijën e finishit në hyrje të portit të Cherbourg-ut, në brigjet franceze rreth orës 21:20, transmeton ATSH raportimin e AFP-së.
Në momentin e mbërritjes ai u shpreh se e kishte zënë deti.
Tom Goron përshkoi 60 milje udhëtim me një shpejtësi mesatare 7,6 kilometra në orë, i shoqëruar nga babai, i cili ndodhej në një anije tjetër me vela, në një distancë të vogël prej tij për të ndërhyrë në rast vështirësie.
Ai theu rekordin e mëparshëm të shënuar në vitin 2016 nga Violette Dorange, në atë kohë 15 vjeçare, e cila e përshkoi La Manshin për 14 orë e 56 minuta.
‘’Jam e lumtur për të që ia doli mbarë me sukses deri në fund të udhëtimit. Ai është kokëfortë, ambicioz, këmbëngulës dhe …. duhet ta ndjekësh’’, pohoi nëna e tij, Sofia.
>
Index:<1472>
Title:<https://www.koha.net/lemsh/101930/zvicra-e-para-ne-bote-per-gjoba-ne-trafik/>
Content:<
Rreth 3400 njerëz vdesin çdo ditë në aksidente rrugore, duke çuar në rreth 1.25 milionë vdekje në nivel botëror çdo vit. Një e treta e këtyre vdekjeve shkaktohen nga shpejtësia, sipas Organizatës Botërore të Shëndetësisë.
Për të ulur numrin e aksidenteve rrugore, disa vende po vijnë me mënyra inovative për të ndaluar shpejtësinë e madhe me të cilin lëvizin drejtuesit e mjeteve.
Finlanda po ndjek një metodologji për vënien e gjobave ditore që përllogaritet në bazë të të ardhurave të drejtuesit të mjetit që udhëton me shpejtësi mbi normat e lejuara.
Sa më e lartë të jetë shpejtësia mbi normën e lejuar e një shoferi, aq më i madh është numri i gjobave ditore që do të marrin, shkruan ‘Scan’.
Finlanda nuk është i vetmi vend që aplikon të ashtuquajturin ‘dënim progresiv’ për gjobat e shpejtësisë, përcjell albinfo.ch.
Zvicra, po ashtu përdor një sistem të ngjashëm dhe aktualisht mban rekordin botëror për gjoba.
Britania e Madhe është një tjetër vend e cila vendosi masa të ashpra për shpejtësinë në vitin 2017.
Shoferët u gjobitën deri në 175% të të ardhurave të tyre javore, varësisht ashpërsisë së veprës së kryer. Megjithatë, gjoba është e kufizuar në 2500 funte, shkruan AlbInfo.
Ndërsa vendet evropiane udhëheqin për gjoba të larta të shpejtësisë, ato po ashtu ‘praktikojnë’ edhe sekuestrimin e makinave si dhe burgosjen e shoferëve kur shkelin në mënyrë të përsëritur limitin e shpejtësisë. Kjo ndodh në vende si Francë, Finlandë, Spanjë dhe Gjermani.
>
Index:<1473>
Title:<https://www.koha.net/lemsh/101908/me-27-korrik-eklipsi-i-shekullit-i-henes/>
Content:<
Më 27 korrik të këtij viti, të gjithë të pasionuarit pas ngjarjeve qiellore do të kenë mundësi të shohin eklipsin më të madh të Hënës të shekullit të XXI, transmeton “Gazeta Shqiptare”. Ai do të jetë i dukshëm nga pjesa më e madhe e njerëzve që jetojnë në hemisferën lindore dhe do të zgjasë 103 minuta.
Kjo ngjarje e rrallë qiellore është rezultat i disa ngjarjeve astronomike, që do ta zgjasin fenomenin. Gjatë eklipsit, Hëna do të kalojë përmes hijes më të errët të Tokës, e njohur si Umbra, duke shkaktuar një shkëlqim të kuq, e cila i jep emrin “Hëna e përgjakur”.
Nuk ka nevojë për të pasur një pajisje specifike për të parë eklipsin më mbresëlënës të shekullit. Na duhet vetëm të shpresojmë që qielli të jetë i kthjellët. Eklipsi total fillon në orën 19.30 dhe do të përfundojë në 21.13. Kulmi i eklipsit do të jetë në orën 20:22.
>
Index:<1474>
Title:<https://www.koha.net/lemsh/101746/fotografite-nga-afer-te-merimangave-dhe-mizave/>
Content:<
Një seri fotografish nga afër i shndërroi insektet e zakonshme në ‘bisha terrorizuese’ nga bota tjetër.
Këto insekte janë fotografuar nga fotografi Javier Ruperez, duke përdorur lente speciale, transmeton Koha.net. Ai, përmes këtij seti fotografish, ka zbuluar se sa komplekse janë këto krijesa shumë të vogla.
Ruperez, duke përdorur fotografim makro, arriti që të bëjë fotografitë shumë afër të mizave, mushkonjave dhe merimangave kërcyese afër shtëpisë së tij në Almachar, Spanjë.
57 vjeçari tregoi se i është dashur që të ‘mbajë frymën’ ndërsa ishte duke bërë fotografitë në mënyrë që mos ti trembte këto krijesat e vogla.

>
Index:<1475>
Title:<https://www.koha.net/lemsh/101727/asteroidi-gjigant-i-afrohet-tokes-mund-te-shihet-me-sy/>
Content:<
Një nga asteroidët më të mëdhenj të sistemit tonë diellor i është afruar Tokës, saqë gjatë natës mund të shihet me sy të lirë. “Daily Mail” shkruan se asteroidi i njohur si “Vesta” është tepër i madh dhe i shndritshëm, pavarësisht se është 106 milionë kilometra larg. Asteroidi është i dukshëm në të dy hemisferat, në atë Veriore dhe në atë Jugore.
Megjithatë nuk ka nevojë për panik. NASA thotë se ky trup qiellor nuk do të afrohet më me Tokën dhe nuk ka shanse që të godasë planetin tonë.
Asteroidi që është më shumë se 800 kilometra katrorë, do të jetë akoma më i dukshëm mbrëmjen e 16 korrikut, thonë shkencëtarët. Nga Toka, planeti që është sa katërfishi i madhësisë së Mbretërisë së Bashkuar, do të shfaqet në qiell si një pikë e zbehtë ngjyrë e verdhë. Për shkak të madhësisë, do të reflektojë dritë më shumë edhe se Hëna.
>
Index:<1476>
Title:<https://www.koha.net/lemsh/101711/misteri-20-vjecar-i-figures-gjigante-ne-shkretetiren-e-australise/>
Content:<
Këtë javë bëhen 20 vjet që prej momentit kur një pilot helikopteri kishte zbuluar një njeri gjigant të vizatuar në një shkretëtirë në qendër të Australisë.
Figura 4.2 kilometra që gjendet në Australinë jugore, shpesh mendohej se shpërfaqte gjahtarin Aboriginal.
I quajtur “Marree Man” shkaku i qytetit më të afërt, është njëri prej dizajneve më të mëdha që është gjetur në tokë ndonjëherë. Por ende vazhdon misteri se kush e krijoi atë apo pse.
Gjatë kësaj jave, interpretuesi australian Dick Smith, ka ofruar 5 mijë dollarë amerikanë për çdo informacion rreth origjinës së kësaj vepre arti, transmeton Koha.net.
“Si është mbajtur sekret për 20 vjet?” ka pyetur ai në televizionin ABC.
“Marrree Man” e ka rrethuar misteri që prej zbulimit në vitin 1998 në shkretëtirën diku 700 kilometra në veri të Adelaides.
Fitoi popullaritet për turizmin ajror sepse figura është shumë e madhe për t’u vrojtuar nga toka.
Masa e kësaj figure është 28 kilometra dhe ka thellësi prej 35 centimetrash, raportojnë mediat lokale.
Banorët lokalë besojnë se njeriu Aboriginal shfaqet në këtë figurë duke mbajtur një shtizë në dorën e tij të majtë, transmeton Koha.net.
Phil Turner, hulumtues, është i bindur se krijuesi apo krijuesit ishin “profesionistë” që kanë përdorur teknologjinë GPS për figurën gjigante.
“Kushdo që e ka krijuar ka përdorur kunja bambuje çdo 10 kilometra”, ka thënë Turner për BBC-në.
“Nëse nuk keni koordinata, nuk do të kishit idenë se a do të gjendeshit në gishtin e tij të majtë apo në vetulla. Duke konsideruar se teknologjia GPS ishte e përdorshme në atë kohë, është e besueshme edhe kjo arritje e pabesueshme”.
“Nuk ka asnjë gabim – është profesionalisht e përfunduar”, shton ai.
Gjatë 20 vjetëve të ekzistimit të njeriut gjigant kanë ekzistuar disa teori se kush e krijoi atë.
Piloti Trevor Wright ishte i pari që e pa atë më 26 qershor të vitit 1998, transmeton koha.net. Por që prej zbulimit të tij kanë arritur qindra fakse të dërguara nga bizneset lokale dhe mediast, për t’i informuar ata për ekzistencën e “Marree Man”.
Disa dyshojnë se njeriu gjigant është krijuar nga artistë amerikanë pasi fakset e dërguara kishin theks dhe referenca amerikane. Në vendin e vizatuar është gjetur flamuri amerikan dhe unazat olimpike.
“Marree Man” ka filluar të zhduket gjatë viteve të fundit, por banorët lokal, me aprovimin e fisit Arabana, kanë përdorur makineritë për ta restauruar atë në vitin 2016.
“Ndoshta misteri është pjesë e këtij atraksioni, por asnjë njeri nuk më pyet se kush e krijoi apo diçka të tillë”, ka thënë Merrick, menagjere e Arabana Aboriginal Coroporation.



 
>
Index:<1477>
Title:<https://www.koha.net/lemsh/101705/mbreteria-e-hapesires-kerkon-banore-per-ne-hene/>
Content:<
Qytetarët e ardhshëm të një “mbretërie hapësinore” të sapoformuar mund të kenë nevojë të kalojnë një provë inteligjence për të qenë pjesë e shoqërisë së vetëshpallur utopike.
Në një ceremoni në Pallatin Hofburg të Vjenës, të hënën, më 25 qershor, qindra njerëz u mblodhën për inaugurimin e Asgardia – një “projekt humanitar global”, i cili shpreson që një ditë të krijojë koloni njerëzore në Hënë, transmeton TCH raportimet.
Sundimtari i parë i Asgardias është një miliarder rus, Igor Ashurbeyli, një shkencëtar kompjuterësh që ka marrë drejtimin e këtij “kombi” të ri qëkur u prezantua për herë të parë në tetor 2016.
>
Index:<1478>
Title:<https://www.koha.net/lemsh/101669/japonezi-qe-jetoi-qe-29-vite-vetem-ne-nje-ishull-rikthehet-ne-vendlindje/>
Content:<
Për afër 30 vitesh, Masafumi Nagasaki ka jetuar gati në izolim total.
Tani, 82 vjeçar, Nagasaki është hequr nga shtëpia e tij pasi u bë vullnetarisht njeriu që ka jetuar i vetëm më së gjati që është regjistruar ndonjëherë.
Për dekada me radhë, ai ishte banuesi i vetëm i ishullit Sotobanari të Japonisë, i cili shumë rrallë edhe nga peshkatarët vizitohet për shkak të rrymave të rrezikshme që e rrethojnë atë, transmeton koha.net.
Alvaro Cerezo, i cili udhëton botën për të dokumentuar vetmitarët si Nagasaki, ka raportuar për këtë në ueb faqen e tij Docastaway.
Cerezo ka kaluar 5 ditë me japonezin vetmitar para se largohej nga aty.
Cerezo ka treguar për Japonezin se: “Dikush e pa atë në ishull dhe dukej se ai nuk ishte në gjendje të mirë. Ata kanë thirr policinë e ata e rikthyen atë në civilizim dhe kjo ishte e gjitha. Ai as nuk mund të luftonte për tu rikthyer pas në ishull, pasi ishte i dobët. Ata nuk do ta lejonin atë”.
“Shëndeti i tij ishte i mirë, ai thjesht ishte sëmurë apo ishte me grip (kur ai u largua nga ishulli) por ata nuk do të lejojnë atë të që të rikthehet, ai nuk mund të shkoj më atje, ka marrë fund kjo”.
Nagasaki më parë ishte fotograf e madje drejtoi një klub në Niigata por “atij nuk i pëlqente të fliste për të kaluarën e tij”, thotë Cerezo.
Ai vendosi që ta bëjë gati çantën e tij e të vendosej në Sobotanari, që do të thotë: “Ishull i largët” në dialek lokal.
Ai që nga viti 1989 jeton i vetëm me ligjet e natyrës në këtë ishull në vetëm 1000 metra katrorë e i cili nuk ka ujë natyral.

>
Index:<1479>
Title:<https://www.koha.net/lemsh/101662/festivali-i-muzikes-ne-kanada-shtyhet-shkaku-i-zogut-qe-ka-rene-klluke/>
Content:<
Çdo korrik, njerëzit nga e gjithë Kanadaja ia mësyjnë Ottawas për “Bluesfestin”, njërin prej festivaleve më të mëdha muzikore në këtë vend.
Sivjet, përgatitjet për këtë festival janë ndalur për të ruajtur një mysafir special: një zog dhe katër vezët e saj, transmeton Koha.net.
Punëtorët e festivalit zbuluan se zogu i llojit “killdeer”, po ruante vezët që janë në njërën prej skenave kryesore të festivalit. Ky zog është i ruajtur nga qeveria kanadeze dhe nuk mund të lëvizet nga vendi pa lejen federale.
“Më duhet të them se ky është njëri prej problemeve më sfiduese që kemi pasur deri më tani”, ka thënë drejtori ekzekutiv i festivalit, Mark Monahan.
Zogu mund të braktisë vezët nëse ato largohen vetëm një hap nga vendi ku ajo i ka vendosur, ka thënë natyralistja Michael Runtz nga Carleton University.
Vezët e killdeerit ngrohen për 24 deri në 28 ditë dhe zogjtë largohen menjëherë. Festivali pritet të fillojë më 5 korrik.
Në “Bluesfest” mesatarisht marrin pjesë 300 mijë njerëz. Sivjet në këtë festival pritet të performojnë Shawn Mendes, “Foo Fighters” dhe Dave Mathews Band.
Punëtorët kanë bllokuar hapësirën e zogut dhe vezëve ndërsa festivali ka angazhuar një rojtar për t’i ruajtur.
>
Index:<1480>
Title:<https://www.koha.net/lemsh/101646/librat-ne-biblioteke-thahen-me-tharese-floku/>
Content:<
Shiu i rëndë që ra në Tiranë tre ditë më parë e “paralizoi” kryeqytetin, duke sjellë bllokimin e rrugëve kryesore, por dëmin më të madh duket se e ka pësuar Biblioteka Kombëtare, ku janë dëmtuar nga uji rreth 12 mijë libra.
Vetë Drejtoresha e Bibliotekës Kombëtare, Persida Asllani, pranoi për mediat se ruajtja e librave është jashtë çdo standardi, por disa foto e thellojnë edhe më tepër skandalin.
Aty shihet një tharëse flokësh jo më larg se një metër nga vendi ku u prononcua drejtoresha, pajisje me të cilën duket se po kryhet procesi i tharjes së këtij fondi letrat të dëmtuar.
>
Index:<1481>
Title:<https://www.koha.net/lemsh/101599/gjyshja-102-vjecare-feston-ditelindjen-me-paraglajding/>
Content:<
Si e keni festuar ditëlindjen tuaj të fundit? Sido që të jetë, me siguri, Eva Lewis, nga Hertfordshire në Britaninë e Madhe, e ka festuar të sajën, më mirë, shumë më mirë.
Stërgjyshja e ka shënuar ditëlindjen e saj të 102 me “paraglajding”, në ambient të mbyllura. Pensionistja guximtare, që ka lindur gjatë luftës së parë botërore, veshi pajisjet e nevojshme dhe vendosi në kokë një helmetë, përpara se të hidhej në ajër në një tunel me erë.
Lewis ndjeu forcën e erërave me shpejtësi 177 km në orë dhe nuk mund të largonte buzëqeshjen nga fytyra e saj, përgjatë gjithë kohës.
Dita speciale ishte një çështje familjare, me tre gjenerata të gjakut të saj të mbledhura bashkë, i biri, Graham Lewis 75 vjeç, mbesat Dawn Lewis 47 dhe Sally Clarke 44, dhe stërnipin e tij, Felix Lewis, 9 vjeç, transmeton tch.
Duket se njëqind vjeçarja aventuriere po e bën zakon që ditëlindjet ti festojë në mënyrë të çmendur. Vitin e kaluar, ajo zgjodhi një aeroplan akrobatik ndërsa për 100 vjetor, u takua me mbretëreshën.
Dhe urimi i duhur për të, edhe shumë festime të tjera plot adrenalinë në vitet që do të vijnë, Eva.
>
Index:<1482>
Title:<https://www.koha.net/lemsh/101555/burim-i-ngrohte-nen-akullnaje-ne-antarktide/>
Content:<
Shkencëtarët kanë zbuluar një burim të nxehtësisë vullkanike nën akullnajën më të madhe në Antarktidë.
Në një studim të kryer nga Instituti i Shkencave të Oqeanit të Universitetit Rhode Island, theksohet se një burim aktiv i nxehtësisë vullkanike është zbuluar nën akullnajën Pine Island.
Brice Loose, nga Instituti i Shkencave të Oqeanit duke vënë në dukje se ata kanë marrë një sërë mostrash nga akullnaja Pine Island dhe oqeani gjatë udhëtimit eksplorues në Antarktidë në vitin 2014, tha se janë përpjekur për të gjetur burimin e shkrirjes në akullnajë.
Si rezultat i kërkimeve, Loose vuri në dukje se në mostrat që morën ata filluan të shihnin përqendrime të larta të gazit inert helium -3, gjë e cila kjo ishte një gjetje vullkanike, transmeton tch.
Gjithashtu Loose theksoi se në zona të tilla nuk është e mundur që të shihen ngrohtësi dhe tymrat që vullkanet kanë, sepse të çarat vullkanike ndodhen në distanca me kilometra nën akull.
Rezultatet e studimit janë publikuar në revistën “Nature Communications”.
>
Index:<1483>
Title:<https://www.koha.net/lemsh/101520/ne-divjake-gjenden-veze-te-breshkes-se-rralle/>
Content:<
Për herë të parë, biologët zbulojnë një fole breshke. Kjo ka ndodhur në Divjakë. Bëhet fjalë për kokëmadhen e njohur me emrin shkencor “Caretta caretta”, njofton abcnews.al.
Kërkuesit shkencorë në Shqipëri thonë se ky është rast i rrallë, por fatlum për ta. Dhe vendi i folenizimit të vezëve mbahet sekret.

Ishte një mësues, ai që njoftoi për gjurmët e çuditshme në rërë.

Lexoni edhe: 
Gjendet breshka e rrallë 40-vjeçare në brigjet e Orikumit

Studiuesit zbuluan që ato i përkisnin breshkave detare, e cila kishte dalë për të lëshuar vezë. Kjo nuk është evidenca e parë për folenizimin në Shqipëri, pasi në 2017-n janë gjetur të vegjël në gjirin e Drinit dhe në 2010-n vezë në fund të një vaske në Patok, ku mbahej një breshkë e marrë në studim.

Breshkat e detit kanë 110 milionë vite që notojnë në oqeane dhe dete. Gjatë kësaj kohe, ato nuk kanë pësuar ndryshime. Janë aq të vjetra sa edhe dinosaurët, por ndryshe nga ata, breshkat jetojnë edhe sot. Kjo specie klasifikohet në rrezik zhdukjeje në rang global.
Prof. Doc. Idriz Hazhiu ka 47 vjet që merret me studimin e breshkave të detit, por kurrë nuk kishte parë folenizimin në Divjakë.
 
>
Index:<1484>
Title:<https://www.koha.net/lemsh/101498/hamburgeri-qe-peshon-shtate-kilograme/>
Content:<
Një restorant në Las Vegas ka vendosur që të shtojë në menunë e tij një hamburger të stërmadh.
“Truffles n Bacon Café” është kthyer në destinacion turistik falë hamburgerit që peshon rreth 7 kilogramë dhe që mund të ngopë 7 persona për 85 dollarë.
Me dy biftekë të mëdhenj sa një picë, ky hamburger ka edhe mish derri, domate dhe patate, pa përmendur këtu shumë salca pikante.
E gjithë kjo mbushje mbulohet me djathë dhe 4 vezë të skuqura. Ndërsa buka është e lyer me majonezë pikante koreane, transmeton tch.
Pronari i restorantit amerikan, Jackie Lim tha se ky “është një hamburger që zëvendëson tortën e ditëlindjes. Unë ushqimin nuk e marr seriozisht. Mendoj se ushqimi duhet të jetë argëtues”.

>
Index:<1485>
Title:<https://www.koha.net/lemsh/101473/astronauti-amerikan-padit-femijet-dhe-ish-menaxheren-e-tij/>
Content:<
​Astronauti amerikan Buzz Aldrin, është duke paditur dy fëmijët e tij dhe ish-menaxheren, nën akuzën se ata kanë keqpërdorur para nga ai dhe kanë dëmtuar trashëgiminë e tij përmes shpifjeve.
Padia është dërguar një javë pasi fëmijët e tij kërkuan që t’i kenë nën kontroll financat e tij. Anëtarët e familjes së tij thanë para gjykatës së Aldrin ka nevojë për kujdestar sepse ka “rënie të aftësive njohëse”, raporton BBC, përcjell ksp.
Në padi ai pohon se vajza dhe djali i tij, si dhe ish-menaxherja kanë nënvlerësuar edhe “marrëdhëniet personale romantike” të tij duke ja ndaluar atij martesën.
88 vjeçari ka qenë njeriu i dytë që ka ecur në sipërfaqen e hënës.
>
Index:<1486>
Title:<https://www.koha.net/lemsh/101352/nje-specie-misterioze-e-majmuneve-te-zhdukur-gjendet-ne-kine/>
Content:<
Një lloj misterioz i majmunëve të zhdukur, krejtësisht i ri për shkencëtarët, u zbulua në një varr të lashtë kinez.
Shkencëtarët besojnë se njerëzit qysh në kohërat e lashta kanë ndikuar në zhdukjen e majmunëve.
Giboni tashmë është zhdukur, duke treguar se njerëzit po shfarosnin primatët dhe shumë para epokës moderne, transmeton BBC, duke deklaruar se ata ishin në rrezik dhe se një numër i madh i tyre ishin në prag të zhdukjes.
Pjesët e kafkës së gibonit u gjetën në varrin 2300 vjeçar në provincën Shanqia, në Kinën qendrore, së bashku me rinoqerontët, leopardin dhe ariun e zi.
Varri, dhe ndoshta majmuni, i përkisnin gjyshes së perandorit të parë kinez Kin Shihuang, Xia, nën sundimin e të cilit ishte krijuar muri kinez dhe luftëtarët nga terakota.
Dikur besohej se gibonët ishin kafshë fisnike dhe në Kinë konsideroheshin si kafshë luksoze. Analizat kompjuterike treguan se majmuni i takon një lloj të panjohur të gibonëve dhe ka jetuar para disa qindra viteve.
“Është pothuajse e sigurt se zhdukja e këtyre gibonëve është provë e ndikimit intensiv të njeriut në mjedisin natyror. Të dhënat historike tregojnë se faktori njerëzor shkaktoi zhvendosjen e gibonëve në jug, gjë që çoi në shfarosjen e tyre”, tha studiuesja Helen Katerje nga Universiteti i Londrës. Shumica e llojeve të gibonit janë të rrezikuara nga urina, gjuetia dhe tregtia ilegale.
Dy lloje të gibonëve kanë vdekur tashmë në Kinë dhe Bashkimi Ndërkombëtar për Ruajtjen e Natyrës ka identifikuar të gjithë gibonët e mbijetuar si të rrezikuar në mënyrë kritike.
Giboni kinez Hainan është ndoshta lloji më i rrallë në botë – kanë mbetur vetëm 26 prej tyre.
>
Index:<1487>
Title:<https://www.koha.net/lemsh/101333/macet-ne-australi-mbysin-me-shume-se-nje-milion-reptile-ne-dite/>
Content:<
Macet endacake në Australi mbysin më shumë se një milion zvarranikë brenda një dite dhe ekzistenca e shumë prej tyre është rrezikuar, theksohet në një studim shkencor të publikuar.
Që kur arritën në Australi, para dy shekujsh bashkë me kolonët e parë europianë, macet kanë zhdukur shumë lloje gjallesash. Përpjeka që macet të sterilizohen dhe të zvogëlohet numri i tyre, nuk ka pasur efekt të dëshiruar transmeton Koha.net.
Shkencëtarë nga universiteti Charles Darvin,studimin e bënë duke u bazuar në kampionët e 10 mijë stomakëve të mbledhura nëpër gjithë vendin.
“Çdo mace, brenda vitit, mbyt, të paktën 225 reptilë. Disa mace hanë sasi astronomike reptilësh. Ka pasur shumë shembuj macesh që kanë ngrënë nga disa reptilë e rekordin e ka një mace në stomakun e të cilës kemi gjetur 40 zvarranikë të ndryshëm”, ka thënë drejtori i studimit John Voinarski.
Ai ka shtuar se macet australiane hanë me ë shumë zvarritës se ato nga Amerika ose Europa.
Sipas studimit ë publikuar në revistën Wildlife Research,viktima të maceve janë 250 lloje të ndryshme zvarranikësh përfshirë edhe gjarpërinj.
Nga 250 llopje të tilla reptilësh, 11 sish janë të rrezikuar.
Marrë para sysh edhe viktimat nga mace te shtëpive, në Australi çdo ditë e pësojnë rreth 650 milionë zvarranikë.
Në Australi janë 1 milion mace endacake. Ato mendohet të jenë shkak edhe i vdekjes së shumë gjitarëve.
Po ky ekipi ka konstatuar se macet në Australi brenda vitit mbysin më shumë 1 milion zogj.
Qeveria ka ndarë 20 milionë euro për financimin e projekteve të luftës kundër ndikimit të maceve endacake në jenë kafshëve të egra.
Një organizatë për mbrojtjen e mjedisit dëshiro që në shkretëtirë të ndërtojë një rajon 9.400 hektarë pa mace të rrethuar me gardh elektrik të gjatë 44 kilometra.
Ky rajon pastaj do të rritej në 100 mijë hektarë dhe aty do të vendoseshin speciet që janë në rrezik nga macet.
>
Index:<1488>
Title:<https://www.koha.net/lemsh/101314/nasa-ekzaminon-50-mije-yje-dhe-zbulon-80-eksoplanete/>
Content:<
Sipas lajmit të ueb faqes së Institutit të Teknologjisë së Massachusetts (MIT), astronomët me anë të Teleskopit Hapësinor Kepler të Agjencisë Amerikane të Aeronautikës dhe Administrimit Hapësinor (NASA) kanë ekzaminuar rreth 50 mijë yje dhe kanë zbuluar 80 eksoplanetë.
Planeti më i shndritshëm rrotullohet në orbitën e yllit të quajtur HD 73344. Ky planet është 10 herë më i madh se masa e Tokës dhe 2,5 herë më i madhe se Toka.
Ian Crossfield nga MIT tha se ky eksoplanet mund të mendohet si versioni më i vogël dhe më i nxehtë i Uranit ose Neptunit.
Rezultatet e hulumtimit janë publikuar në revistën “The Astronomical Journal”.
>
Index:<1489>
Title:<https://www.koha.net/lemsh/101313/joga-disiplina-indiane-e-shnderruar-ne-trashegimi-boterore/>
Content:<
Joga është një disiplinë tradicionale indiane, që përfshin si trupin ashtu dhe shpirtin, dhe praktikohet në mbarë botën dhe që nga viti 2016 është pjesë e trashëgimisë jomateriale të njerëzimit.
Origjina e jogës
Fjala joga e ka prejardhjen nga sanskritishtja që nënkupton bashkëpunimin, lidhjen, bashkimin, një gjë që sipas historianit Bernard Sergent ilustron më së miri idenë që nënkupton disiplinën, të bashkohesh në një veprimtari të njëjtë intelektuale me atë që praktikon shpirtin universal të botës.
Koncepti i jogës shfaqet në tekste shumë të vjetra si Bhagavad-Gita, teksti themelor i hinduizmit, i shkruar mes shekullit V dhe II para Krishtit.
“Joga është në fakt elementi bazë i hinduizmit”, shprehet indianologia, Tara Michael.
“Kjo praktikë bazohet në ndërgjegjësimin e natyrës së pakënaqur të gjendjes njerëzore”, shton ajo.
Një term me shumë kuptime
“Ky term është i shumëkuptimtë pasi bashkëjetojnë disa joga, klasike, popullore, e ngurtë po edhe ajo erotike”, thekson filozofi dhe romancieri Mircea Eliade në esenë “Teknika të Jogës”.
Për fjalorët modernë perëndimorë, joga është një displinë shpirt-trup që synon të çlirojë shpirtin nga kufizimet e trupit me anë të lëvizjeve, të ritmit apo të frymëmarrjes.
“Sot joga nuk është gjë tjetër veçse një gjimnastikë e shëndetit të mirë”, shprehet Tara Michaël.
Një rishpikje moderne
Joga u bë e njohur në Perëndim në fund të shekullit XIX. Në po të njëjtën periudhë, disiplina përjetoi një ripërtëritje të thellë në Indi nën ndikimin e mjeshtrit të hinduizmit modern, Swami Vivekananda (1863-1902).
Ky murg filozof vë theksin në anën racionale dhe shkencore të jogës për ta bërë një disiplinë të arritshme nga perëndimi. Libri i tij “Raja Joga” parashtron bazat e një joge moderne dhe ndërkombëtare.
Fenomen planetar
Në vitet ’60-’70, admirimi i ikonave të kulturave dominuese për metafizikën indiane, e ilustruar nga marrëdhënia e Bitëllsave me gurunë indiane, Maharishi Mahesh, popullarizoi jogën si praktikë shpirtërore.
“Në mënyrë krejt të ndryshme, vitet ’80-’90 konstatohet shfaqja e një praktike më laike dhe joga posturale (me qëndrimin ulur) bazuar në metoda atletike dhe dinamike synon të imponohet në Perëndim”, thekson hulumtuesi britanik, Mark Singleton.
Trashëgimi botërore
Sot është e vështirë të përllogaritet me saktësi numri i personave që praktikojnë jogën në të gjithë botën. Disa dhjetëra milionë me siguri, disa shprehen për 200 deri në 300 milionë.
Ndërsa studimet tregojnë përfitimet e saj ndaj ankthit, depresionit dhe çrregullimeve të gjumit, joga u regjistrua në dhjetor të vitit 2016 në Trashëgiminë Kulturore Jomateriale të Njerëzimit nga UNESCO.
Që nga koha e marrjes së detyrës në vitin 2014 kryeministri indian, Narendra Modi e ka shndërruar jogën në një instrumet të ndikimit të Indisë në botë. Ai është iniciatori i një rezolute të OKB-së që nga viti 2015 e regjistroi në kalendar 21 qershorin si Ditën Ndërkombëtare të Jogës.
>
Index:<1490>
Title:<https://www.koha.net/lemsh/101312/fshati-i-pazakonte-nentokesor/>
Content:<
A keni menduar ndonjëherë se si mund të jetohet nën tokë? Në luginat e thata të rajonit Djebel Dahar të jugut të Tunizisë, njerëzit kanë jetuar për shekuj me radhë në shtëpi nëntokësore, shtresa e jashtme e së cilës siguron mbrojtje kundër nxehtësisë së verës dhe erërave të dimrit.
Por në dekadat e fundit, shumë pak njerëz preferojnë të jetojnë në shtëpitë nëntokësore. “Babai im vdiq, nëna ime vdiq, vajzat u martuan dhe unë u largova”, – tha Latifa Ben Yahia, e cila jeton në një shtëpi me pesë dhoma në fshatin Tiijma.
“Ata të gjithë shkuan për të përmirësuar jetën e tyre. Po të largohem, atëherë shtëpia do të zhduket”, – u shpreh ajo.
Shtëpitë janë të pazakonta, megjithëse ndërtime të ngjashme gjenden në Libi. Shumë familje u larguan nga shtëpitë e nëndheshme kur qytetet dhe fshatrat e reja u ndërtuan në vitet 1960 dhe 1970.

>
Index:<1491>
Title:<https://www.koha.net/lemsh/101307/ne-kine-gjendet-fosili-150-milione-vjecar-i-breshkes/>
Content:<
Në jugperëndim të Kinës është gjetur fosil 150 milionë vjeçar i breshkës.
Sipas lajmit të agjencisë Xinhua, një fermer, i cili jeton në rajonin Chongqing, ka gjetur një shkëmb në formë të guaskës së breshkës.
Vajza e tij fotografinë e guaskës së breshkës, të cilën e gjeti babai i saj, e shpërndau në faqen e rrjetit social Wechat.
Fotografitë tërhoqën vëmendjen e paleontologëve të Parkut Gjeologjik në Chongqing, pas së cilës fermeri u ftua në park që të ekzaminohet fosili.
Si rezultat i hulumtimit u vërtetua se fosili është i vjetër 150 milionë vjeçar. Theksohet se fosili i breshkës do të ekspozohet në muzeun në këtë rajon.
>
Index:<1492>
Title:<https://www.koha.net/lemsh/101172/udhetoi-3-mije-kilometra-per-ta-pare-ndeshjen-angli-ndash-panama-por-e-harroi-bileten-ne-shtepi/>
Content:<
Dagllas Moreton, arriti në Nizhni Novgorod për të parë kombëtaren e tij ndaj Panamasë, duke e ditur se një fitore do i siguronte kalimin e grupit.
Por historia sa interesante aq edhe e çuditshme e tifozit anglez, ka bërë xhiro në rrjetet sociale.
Vetëm pasi kishte bërë mbi 3000 kilometra për të mbërritur në Rusi, kuptoi se kishte harruar biletën e stadiumit në shtëpinë e tij, në Btristol. Por, fati duket se i trokiti në derë, kur kuptoi se në hotelin ku po qëndronte ai, ishte edhe redaktori i televizionit britanik ITV, Den Houells, i cili bëri një apel publik në Twitter, për t’i siguruar Dagllasit që udhëtimi nuk do i shkonte dëm.
“Ky është Dagllas. Ai ishte te hoteli ynë në Volgograd. Sapo e takuam edhe në Nizhni, dhe kuptoi se kishte harruar biletën në shtëpi, në Bristol. Nëse dikush ka një biletë tepër, më njoftoni”, shkroi Houells në Twitter.
Si për mrekulli, apeli i tij ndaj anglezëve bëri punë, por më pas problemi tjetër ishte se nuk po gjenin tifozin Dagllas t’i jepnin biletën.
Pak minuta para ndeshjes, ai bëri një tjetër postim: “Nuk ka mbetur edhe shumë. I gjetëm një biletë Dagllasit, por tani na duhet ta gjejmë”.
>
Index:<1493>
Title:<https://www.koha.net/lemsh/101132/ky-eshte-qeni-me-i-shemtuar-ne-bote/>
Content:<
Një qen anglez i quajtur Zsa Zsa ka fituar çmimin për Qenin më të shëmtuar në botë.
Pronarja e bulldogut, Megan Brainard, nga Anoka e Minnesotas, fitoi 1500 dollarë në një garë në Kaliforni.
Brainard e kishte gjetur Zsa Zsanë në një faqe për kafshë.
Ky ishte edicioni i 30-të i kësaj gare. Vitin e shkuar ishte fituar nga Martha.

>
Index:<1494>
Title:<https://www.koha.net/lemsh/101110/e-largojne-nga-restoranti-vetem-pse-punon-per-donald-trumpin/>
Content:<
Sekretarja për media e Shtëpisë së Bardhë, Sarah Huckabee Sanders, ka konfirmuar se i është kërkuar që të largohet nga një restorant në Virxhinia sepse ajo punon për presidentin Donald Trump. Ky rast ka nxitur një debat rreth asaj nëse politika duhet të luajë rol në mënyrën se si zyrtarët e administratës trajtohen në publik.
Sanders është në mesin e zyrtarëve të administratës Trump që nuk është pritur mirë në ndonjë restorant.
Sekretarja Sanders ka shkruar në Twitter se pronari i restorantit Red Hen në Lexington të Virxhinias, ka kërkuar nga ajo që “të largohet pasi punon për presidentin dhe unë jam larguar me qetësi”, transmeton rel.
Ajo ka thënë kjo ngjarje më shumë ka të bëjë me pronarin e restorantit sesa me të.
Bashkëpronarja e restorantit, Stephanie Wilkinsion i ka thënë Washington Post se stafi i saj e kishte thirrut për t’i treguar se Sanders është në restorant.
Wilkinson ka dhënë një sërë arsyesh për këtë ngjarje, duke përmendur shqetësimet e pjesëtarëve të stafit të saj të cilët janë homoseksualë dhe që e dinin se Sanders ka mbështetur presidentin Trump në thirrjet e tij për t’ua ndaluar personave transgjinorë që të shërbejnë në ushtri.
Ndarja e familjeve që po tentojnë të hyjnë në SHBA nga kufiri jugor po ashtu ka intensifikuar dallimet politike mes njerëzve.
Më herët gjatë kësaj jave, Sekretarja për Siguri Kombëtare, Kirstjen Nielsen ishte detyruar që të largohet nga një restorant meksikan në Uashington, pasi protestuesit kishin brohoritur “Turp”, derisa ajo u detyrua që të largohet.
Disa ditë më parë, ndihmësi i Trumpit, Stephen Miller – një këshilltar i rëndësishëm për çështjen e imigracionit – ishte konfrontuar nga një person në një restorant meksikan në Uashington, i cili e kishte quajtur Millerin “fashist”.
>
Index:<1495>
Title:<https://www.koha.net/lemsh/101108/ne-cilat-vende-punohet-me-se-shumti-nga-shtepia/>
Content:<
Përqindja e personave të punësuar nga 15 deri në 64 vjeç në Bashkimin Evropian (BE), të cilët punojnë nga shtëpia, ishte në 5.0% në 2017.
Kjo shifër ishte më e larta në Holandë (13.7%), pasuar nga Luksemburgu (12.7%) dhe Finlanda 12.3%), dhe më të ulëtat në Bullgari (0.3%) dhe Rumani (0.4%).
Punësimi nga shtëpia ishte më pak i zakonshëm në zonën e euros (5.7% e të punësuarve) sesa në BE në tërësi, shkruan ‘monitor’.
Përqindja e personave të punësuar në BE që ndonjëherë punojnë nga shtëpia është rritur vazhdimisht gjatë viteve, nga 7.7% në vitin 2008 në 9.6% në vitin 2017, megjithëse shifra në vitin 2017 ishte pak më e ulët nga viti 2016 (9.8%).
Në BE, më shumë të vetëpunësuar zakonisht punonin nga shtëpia (18.1%) sesa punonjësit (2.8%). Kjo ishte në të gjitha shtetet anëtare, përcjell albinfo.ch.
Në vitin 2017, një përqindje pak më e lartë e grave në BE zakonisht kanë punuar nga shtëpia (5.3%) sesa burrat (4.7%). Megjithatë, në disa shtete anëtare, situata ishte e kundërta, me më shumë burra zakonisht punonin nga shtëpia sesa gratë. Kjo ishte dukshëm në Holandë (14.7% e meshkujve, krahasuar me 12.6% të femrave) dhe Danimarka (9.5% në krahasim me 7.6%).
Frekuenca e punës nga shtëpia rritet me moshën. Vetëm 1.6% e 15-24 vjeçarëve në BE zakonisht punuan nga shtëpia në 2017, duke u rritur në 4.7% të 25-49 vjeçarëve dhe 6.4% të 50-64 vjeçarëve. Përqindja më e madhe e 15-24 vjeçarëve që punonin rregullisht nga shtëpia u regjistrua në Luksemburg (10.4%), përpara Holandës (4.2%).
Për kategoritë e tjera të moshës, Holanda kryeson (14.8% e 25-49 vjeçarëve dhe 16.6% e 50-64 vjeçarëve), e ndjekur nga Finlanda (13.1% e 25-49 vjeçarëve dhe 13.6% e 50-64 vjeç).
>
Index:<1496>
Title:<https://www.koha.net/lemsh/101105/femrat-ne-arabine-saudite-lejohen-edhe-zyrtarisht-ne-timon/>
Content:<
Femrat saudite lejohen zyrtarisht nga sot të drejtojnë një automjet, pas heqjes së një kufizimi kontroversial prej dekadash të tëra, që e bënin mbretërinë arabe të vetmin në botë në këtë drejtim.
Ndryshimi në fjalë u njoftua që prej shtatorit të vitit të kaluar, ndërsa leja e parë e drejtimit për një femër u lëshua vetëm në fillim të këtij muaji, transmeton Tch.
Arabia Saudite ishte i vetmi vend në botë ku femrat nuk mund të drejtonin automjete, ndërsa familjarëve u duhej të punësonin shoferë private për të çdo të afërme femër.
Gjithsesi, lëvizja vjen mes një fushate të intensifikuar ndaj aktivistëve që kanë bërë fushatë për të drejtën për të drejtuar një automjet.
Të paktën 8 gra, aktiviste për këto të drejta, janë arrestuar dhe mund të përballen me gjykimin në një gjykatë antiterrori, e rrezikojnë dënime afatgjata për aktivitetet e tyre, siç thekson grupi i të drejtave të njeriut “Amnesty International”.
Kjo organizatë ka bërë gjithashtu thirrje për reforma më të gjera në Arabinë Saudite, aty ku femra mbetet ende subjekt i ligjeve të kujdestarisë nga një mashkull.
Dhjetëra femra u arrestuan për drejtim të paligjshëm në Rijad në vitet 1990, ndërsa disa të tjera kanë sfiduar ligjet duke publikuar video teksa drejtonin në timon në vitin 2008, e mes viteve 2011-2014. Por tashmë, mijëra gra do ta kenë fatin të zbresin sërish në rrugë, pa u ndalur nga autoritetet.
>
Index:<1497>
Title:<https://www.koha.net/lemsh/101068/shtetet-me-te-vegjel-ne-bote/>
Content:<
Me mbi 194 shtete në botë, është e lehtë të mendosh se fjala “shtet” barazohet me një zonë masive toke, me një numër të madh njerëzish.
Por, disa vende janë aq të vegjël saqë qytetet brenda kombeve të tjera janë gjigantë krahasuar me to.
Ka shumë vende në botë me një sipërfaqe më të vogël se 400 kilometra katrorë dhe gjenden kryesisht në Evropë, Karaibe dhe Paqësor.
10 vendet më të vegjël në botë mbulojnë një sipërfaqe totale prej 1,491.4 km², që është më e vogël se zona e qytetit të Houstonit në Teksas (1,625.2 km²).
Me qeveritë dhe kulturën e tyre, këto shtete të vegjël janë disa nga vendet më të pasura dhe më intriguese në botë.
Në vijim po ju paraqesim listën e 10 vendeve më të vegjël në botë:
10. Malta - 316 km² - Malta është një shtet ishull dhe ndodhet në Detin Mesdhe. Republika e Maltës në të vërtetë përbëhet nga tre ishuj: Gozo, Comino dhe Malta, që është më i madhi nga tre. Ky vend i vogël ka një popullsi prej mbi 450,000 banorë, duke e bërë atë një nga vendet më popullsi më të dendur në botë. Të huaj nga e gjithë bota vijnë në Maltë për motin me diell, plazhe tërheqëse, histori të pasur dhe jetë të gjallë.
9. Maldivet - 300 km² - Një destinacion popullor turistik në Oqeanin Indian, Maldivet është vendi më i vogël në Azi në aspektin e zonës dhe popullsisë. Ka mbi 1,192 ishuj koralesh në Maldive duke e bërë atë një nga vendet më të shpërndara në botë. Vendi dikur ka qene koloni e shumë perandorive, portugeze, holandeze dhe britanike, por u bë një shtet i pavarur në vitin 1965. Sot, Maldivet kanë një ekonomi të gjallë turistike për shkak të plazheve të famshme të saj të bardhë dhe ujërave kristal blu.
8. Saint Kitts and Nevis - 261 km² - Këto 2 ishuj në Karaibe ishin disa prej ishujve të parë që do të pushtoheshin nga evropianët. Ata zënë një total prej 261 kilometrash katrorë, gjë që e bën Shën Kits dhe Nevis vendin e tetë më të vogël në botë. Ekonomia e tyre varet nga turizmi, bujqësia dhe industritë e vogla prodhuese, transmeton tch. Ishujt gjithashtu ofrojnë vende fantastike zhytjeje për shkak të jetës së bollshme detare. Një eksportues kryesor i sheqerit për shekuj, plantacione të mëdha tani janë pasuri të bukura që janë konvertuar në hotele dhe vendpushime.
7. Ishujt Marshall - 181 km² - Ishujt Marshall, të cilët zyrtarisht quhen Republika e Ishujve Marshall, është një shtet ishull që gjendet në Oqeanin Paqësor, afërsisht në gjysmë të rrugës ndërmjet Shtetit të Haëait dhe kontinentit të Australisë. Zona e rrethuar nga ishujt përfshijnë mbi 800 lloje peshqish si dhe 160 lloje të koraleve.
6. Lihtenshtajni - 160 km² - Një vend që flet gjermanisht, ky është i vetmi komb në botë që është i vendosur plotësisht në Alpe. I vendosur midis Zvicrës dhe Austrisë, Lihtenshtajni është vendi më i pasur në botë nga GDP-ja për kokë banori, me shkallën më të ulët të papunësisë (1.5%). Hyrja në vend është paksa e ndërlikuar, pasi nuk ka aeroport brenda kufijve të tij. Vizitorët duhet të kalojnë përmes Zvicrës për të arritur në këtë vend alpin që është ende i sunduar nga një princ!
5. San Marino - 61 km² - I rrethuar tërësisht nga Italia, San Marino njihet edhe si Republika e San Marinos. Me një total prej 61 kilometra katrorë, është vendi i pestë më i vogël në botë. Ai pretendon të jetë shteti më i vjetër i mbijetuar sovran në botë dhe është gjithashtu një nga më të pasurit në terma të GPS-së për kokë banori. Ai ka një popullsi prej vetëm 30,000 banorë, duke u mburrur me një nga normat më të ulëta të papunësisë në botë.
4. Tuvalu - 26 km² - Tuvalu ndodhet në Oqeanin Paqësor në verilindje të Australisë. Me një total prej 26 kilometrash katrorë, Tuvalu është shteti i katërt më i vogël në botë. Janë rreth 10,000 banorë, me 8 km rrugë dhe vetëm një spital i pranishëm në ishullin kryesor. Vendi dikur ishte territor britanik, por u bë i pavarur në vitin 1978. Për shkak të vendndodhjes së largët të vendit, turizmi nuk është shumë i rëndësishëm.
3. Nauru - 21 km² - Një shtet ishull që ndodhet në lindje të Australisë, Nauru është shteti më i vogël ishull në botë. U bë i njohur në vitet 1980 për minierat e fosfatit, por tani është një ishull i qetë nga radarët e turistëve. Burimet e tij fosfate tani janë varfëruar, duke rritur papunësnë në 90%, me 10% të mbetur të punësuar nga qeveria. Nauru njihet gjithashtu si vendi me njerëzit më të shëndoshë në botë, ku 97% e burrave të tij dhe 93% e grave janë të shëndoshë ose mbipeshë. Për shkak të kësaj, Nauru është gjithashtu shtëpia e nivelit më të lartë të diabetit të tipit 2 në botë, me 40% të popullsisë që vuan nga sëmundja.
2. Monako - 2 km² - I vendosur në Rivierën Franceze, Monako është shtëpia e numrit më të madh të milionerëve dhe miliarderëve në botë për kokë banori. Është gjithashtu vendi i dytë më i vogël në botë, me vetëm 2 kilometra katrorë në sipërfaqen totale të tokës. I njohur për industrinë e lojërave të fatit dhe mallrave luksoze dhe shërbimeve, Monako është një shesh lojërash i preferuar i të pasurve dhe të famshëm. I kufizuar nga Franca në tri anët dhe në njërën anë nga ana e Detit Mesdhe, banorët e Monakos janë kryesisht francezë. Me një popullsi prej mbi 36,000 banorë, Monako është vendi më i populluar në botë. Ngjarja më e famshme vjetore është gara e Formula 1, e cila zhvillohet nëpër rrugët e qytetit.
1. Qyteti i Vatikanit - 0.44 km² - Vendi më i vogël në botë është Vatikani, i njohur edhe si Selia e Shenjtë. Me vetëm 0.44 kilometra katrorë, Qyteti i Vatikanit është shteti më i vogël në botë sipas sipërfaqes së tokës. Ky shtet përshtatet tërësisht brenda kryeqytetit italian të Romës dhe është qendra e Kishës Katolike. Është gjithashtu shtëpia e kishës më të madhe në botë - Bazilikës së Shën Pjetrit, e cila mban disa nga veprat më të rëndësishme të Rilindjes. Të ardhurat e tij vijnë nga kontributet vullnetare të mbi 1 miliardë anëtarëve të Kishës Katolike Romake në mbarë botën. Pjesa tjetër e ekonomisë të tij vjen nga shitja e pullave postare, kujtimeve turistike dhe tarifat e pranimit të muzeve.
>
Index:<1498>
Title:<https://www.koha.net/lemsh/101047/pse-meghan-markle-vesh-kepucet-nje-numer-me-te-madh/>
Content:<
Në vend që të shtrëngoni këmbët aq sa të keni vështirësi në të ecur, mund të bëni si Meghan Markle apo shumë modele të njohura nëpër botë që i mbajnë këpucët, gjithmonë, një numër më të madh (ndërsa sandalet apo shapkat e sheshta deri në 2 numra më të mëdhenj).

Pamja e Meghanit është gjithnjë e kuruar por disave u ka rënë në sy ky detaj i këpucëve. Modelet kanë shpjeguar se e bëjnë për të ecur më lehtë dhe pak a shumë të njëjtën arsye ka edhe princesha, edhe pse nuk besojmë se ka rastin të ecë për gjatë.

Gjithsesi, këpucët një numër më të madh ruajnë këmbët dhe parandalojnë formimin e kallove, arsye për të cilën Meghani zgjedh një numër më të madh.
>
Index:<1499>
Title:<https://www.koha.net/lemsh/100974/shitet-per-rreth-14-mije-euro-takemi-per-ngrenie-i-hitlerit/>
Content:<
Takëmi për ngrënie i përbërë nga thikat, pirunët dhe lugët, të përdorura nga lideri i Gjermanisë naziste gjatë Luftës së Dytë Botërore, Adolf Hitler, u shit për më shumë se 14 mijë euro.
Në një lajm të BBC-së thuhet se takëmi i argjendtë për ngrënie, i porositur posaçërisht për Hitlerin, në ankandin e organizuar në qarkun Dorset, në jugperëndim të Britanisë së Madhe, është shitur për 12.500 sterlina (14.200 euro), përcjell AA.
Në një deklaratë nga Shtëpia e ankandit Sherborne thuhet se takëmi i përbërë prej 2 thikave, 3 lugëve dhe 3 pirunëve është përgatitur për 50 vjetorin e lindjes së Hitlerit dhe se mbi ta gjendej logoja e shqiponjës naziste, shenja e svastikës si dhe inicialet e Hitlerit.
>
Index:<1500>
Title:<https://www.koha.net/lemsh/100929/ekziston-nje-ishull-qe-askush-smund-te-shkoje-ka-gjasa-te-zhduket/>
Content:<
Pavarësisht sa kurioz mund të jenë njerëzit për të mësuar e për të parë gjëra të reja në botë, ka vende në të cilat nuk mund ta vënë asnjë hap.
Ekziston një vend misterioz, një ishull në Islandë. Quhet Surtsey, dhe është formuar në vitin 1963 pas një shpërthimi të vullkanit i cili ka zgjatur 3 vjet, transmeton Koha.net.
Tani ishulli është duke u studiuar nga shkencëtarët. Fokusi i tyre është të kuptojnë se si u formua ekosistemi pa asnjë ndikim nga njerëzimi. Ka vetëm disa shkencëtarë që janë lejuar dhe kanë arritur të afrohen deri diku, e kjo e bënë të jetë një nga vendet më të pashkelura në botë.
Shkencëtarët thonë se deri të zbulojnë më shumë detaje rreth këtij ishulli dhe mundësisë për ta vizituar, s’do të lejohet askush të shkojë, por dyshojnë se edhe mund të zhduket. Madhësia e ishullit thonë se po shkon drejt zvogëlimit. Vrojtimi i fundit ka qenë në vitin 2007 dhe tregon lartësinë maksimale në 155m mbi nivelin e detit.
Ishulli po studiohet intensivisht edhe nga vullkanologët, botanistët dhe biologët.
Ishulli thonë se ka gjasa të zhduket tërësisht në një të ardhme të afërt. Vlerësimet për këtë janë bërë duke u bazuar në shkallën e erozionit.

>
Index:<1501>
Title:<https://www.koha.net/lemsh/100907/mjekja-e-pare-ne-shba/>
Content:<
Elizabeth Blackwell më 23 qershor të vitit 1849, u bë gruaja e parë mjeke në SHBA.
Ajo mbështeti arsimin mjekësor për gratë dhe ndihmoi karrierën e shumë të tjerave.
Më 1857, Elizabeth krijoi ambulancat e para në New York. Ajo botoi disa libra të rëndësishme mbi çështjen e grave në mjekësi, transmeton kp.
Elizabeth punoi në klinika në Londër e Paris për dy vjet. Gjatë punës ajo u infektua dhe humbi shikimin në njërin sy dhe u kthye në New York më1851, duke hequr dorë nga ëndrra e saj për t’u bërë një kirurge.

>
Index:<1502>
Title:<https://www.koha.net/lemsh/100814/femrat-e-fundit-hundetape/>
Content:<
Fotot e mëposhtme tregojnë brezin e fundit të “femrave hundëtapë”, të cilave u mbylleshin hundët nga të vjetrit e fisit, në mënyrë që të ishin më pak tërheqëse për tributë e egra fqinje, transmeton TCH.
Fotot portret tregojnë femrat e tribusë Apatani të Indisë, të cilave u mbushnin hundët në mënyrë që të mos i shkonte mendja njeriu për t’i grabitur.
Shkrepjet janë të fotografit libanez Omar Reda.
“Kam udhëtuar në shumë vende dhe kam fotografuar shumë tribu, por ishte hera e parë që shikoja një modifikim të tillë në hundë. Historia pas këtyre modifikimeve ishte edhe më interesante”, thotë Reda.

>
Index:<1503>
Title:<https://www.koha.net/lemsh/100806/bime-kanabisi-gjenden-ne-oborrin-e-parlamentit-te-japonise/>
Content:<
Bimë kanabisi janë gjetur duke u rritur në oborrin e parlamentit japonez në Tokio.
Japonia ka ligjin e rreptë kundër drogave dhe posedimit të tyre që mund të ketë dënim me burgim deri në pesë vjet.
Katër bimë kanabisi janë nxjerrë pasi janë zbuluar nga një vizitor. BBC raporton se ende nuk është e qartë se si kanë mbirë, transmeton Koha.net.
Një zyrtar i parlamentit ka thënë se farat e kanabisit ka mundur t’i sjell era ose ndonjë shpend.
Do të ketë edhe një vizitë e zyrtarëve kundër drogës për t’u siguruar se bimët nuk do të dalin më.
>
Index:<1504>
Title:<https://www.koha.net/lemsh/100776/marsi-ne-korrik-do-te-jete-shume-prane-tokes/>
Content:<
Marsi do të shfaqet më i shndritshëm nga 27 deri më 30 korrik dhe do të bëjë qasjen më të afërt në Tokë më 31 korrik. Lajmi u publikua nga agjencia hapësinore NASA, transmeton abcnews.al.
Marsi do të duket më i madh dhe më i ndritshëm në javët e ardhshme krahasuar me pamjet e marra prej tij në 15 vitet e fundit.
Sipas NASA-s më 31 korrik, planeti i kuq do të shkojë në pikën më të afërt të orbitës së saj në Tokë, rreth 54.6 milionë km nga planeti ynë. Kjo është distanca më e shkurtër Tokë-Mars që nga viti 2003.
Dean Regas, një astronom në Observatorin Cincinatti, i tha rrjetit të Nënë Natyrës se ngjarja e këtij viti do të jetë shumë e bukur për të apasionuarit pas yjeve.
“Marsi do të jetë i dukshëm me sy të lirë.Do të duket si një dritë ngjyrë portokalli ndricimi I të cilit rritet në juglindje pas perëndimit të diellit. Do të jetë shumë më i ndritur se çdo yll, më i ndritur se Jupiteri, pothuajse aq i shkëlqyer sa Venusi. Dhe do ta shihni atë çdo natë në muajt e ardhshëm.
Kur Marsi dhe Toka janë pranë njëri-tjetrit, Marsi duket shumë i ndritshëm në qiellin tonë.
Afrimi më i fundit i Marsit pranë Tokës ndodhi në vitin 2003, kur distanca ishte vetëm 55.7 milion km larg, më e afërt në afro 60.000 vjet.
Në korrik distance do të shkurtohet në 54.6 milionë km, fenomen i cili sipas agjencisë hapësinore NASA nuk do të përsëritet deri në vitin 2287.
>
Index:<1505>
Title:<https://www.koha.net/lemsh/100766/miu-han-19-mije-dollare-ne-nje-bankomat/>
Content:<
Të pakën një mi ka depërtuar përmes vrimës në pjesën e pasme të bankomatit në verilindje të Indisë dhe ka “hëngër” bankënota me vlerë të paktën 19 mijë dollarë, ka njoftuar policia lokale, transmeton koha.net.
Mbikëqyrësi i Policisë në qytetin Tinsukia ka thënë se kur teknikët shkuan gjatë këtij muaji për ta ndrequr makinën e bankës indiane, në të gjetën miun e ngordhur dhe paratë e përtypura në vlerë 19 mijë dollarë.

>
Index:<1506>
Title:<https://www.koha.net/lemsh/100731/hoqi-shamine-per-here-te-pare-burri-zbulon-se-gruaja-e-tij-mbante-mjeker/>
Content:<
Një burrë indian i ka dhënë divorcin gruas pasi ka zbuluar se ajo mbante mjekër e fliste si mashkull. Personi tha se nuk e kishte parë gruan para ditës së dasmës, pasi ajo mbante shami.
Ai tregoi se nuk kishte folur kurrë me të pasi ceremonia e martesës ishte organizuar nga krushqit. Gruaja të cilës nuk i është bërë publike emri kishte vendosur shami edhe ditën e martesës, kështu që burri i saj nuk e kishte parë.
“Kur e pashë për herë të parë kishte makeup në fytyrë. Pasi kalova 7 ditë me të, shkova jashtë qytetit për punë. Kur u ktheva pashë që ajo kishte rritur mjekrën dhe kuptova që zëri i saj i ngjasonte një mashkulli”, është shprehur burri nga India.
Gruaja indiane ka pranuar se qimet në fytyrë dhe zërin si mashkull e ka për shkak të një çrregullimi hormonal. Ajo deklaroi se burri e ka dhunuar fizikisht dhe psikologjikisht dhe se ai po gjen arsye të rreme që të ndahet nga ajo. Gjykata ka refuzuar t’i ndajë çiftin në fjalë duke mos e parë të përshtatshme arsyen e ndarjes.
>
Index:<1507>
Title:<https://www.koha.net/lemsh/100721/reagimet-ndaj-aromave-zbulojne-qendrimet-tona-politike/>
Content:<
Njerëzit të cilët neveriten lehtë nga aromat e trupit, gjithashtu tërhiqen nga drejtuesit autoritarë politikë. Një sondazh e tregoi një lidhje të fortë midis mbështetjes së një shoqërie të udhëhequr nga një udhëheqës despotik dhe të qenit të ndjeshëm ndaj aromave të trupit, si djersa apo urina.
Kjo mund të vijë nga një instinkt i thellë për t’i shmangur sëmundjet ngjitëse. “Ka ekzistuar një lidhje e ngushtë midis asaj se sa fuqishëm dikush neveritej nga aromat dhe dëshira e tyre për ta pasur një lider diktatori, i cili mund t’i shtypë lëvizjet radikale protestuese dhe të sigurojë që grupe të ndryshme “të qëndrojnë në vendet e tyre”. Ky lloj i shoqërisë e redukton kontaktin midis grupeve të ndryshme dhe, të paktën në teori, i zvogëlon gjasat për t’u sëmurë”, thotë Jonas Olofsson, i cili e hulumton aromën dhe psikologjinë në universitetin e Stokholmit dhe është një nga autorët e studimit, transmeton koha.net.
Pështirja (neveria) është një emocion themelor që na ndihmon të mbijetojmë. Kur njerëzit janë të neveritur, ata i rrudhin hundët dhe i picërojnë sytë e tyre, në thelb duke e ulur perceptimin e tyre ndijor për botën. Në thelbin e saj, neveria është një mbrojtje kundër gjërave që janë të rrezikshme dhe infektive - gjërat që duam t’i shmangim. Hulumtuesit e kishin një teori se duhej të ekzistonte një lidhje midis ndjenjave të neverisë dhe asaj se si një person do të donte që shoqëria të organizohej. Ata mendonin se njerëzit me një instinkt të fortë për t’u distancuar nga aroma e pakëndshme do e preferonin gjithashtu një shoqëri ku grupe të ndryshme mbahen të ndara. “Të kuptuarit e ndryshueshmërisë së përbashkët ndërmjet reaktivitetit emocional bazë ndaj indikatorëve potencialë patogjenikë, si aromat e trupit dhe qëndrimet ideologjike që mund të çojnë në agresion ndaj grupeve të perceptuara si devijuese, mund të nxitë hulumtime të ardhshme mbi atë se çfarë janë përcaktuesit emocionalë të shmangies së një grupi të jashtëm. Në të ardhmen njohuritë e tij mund t’i informojnë politikat për ta parandaluar etnocentrizmin”, thotë Marco Tullio Liuzza nga Universiteti Magna Graecia i Catanzaro në Itali, gjithashtu një nga autorët, transmeton koha.net.
Një shkallë u zhvillua për pjesëmarrësit për t’i vlerësuar nivelet e tyre të neveritjes ndaj aromave të trupit, si të tyre ashtu edhe të të tjerëve. Shkalla u përdor në një sondazh të madh që u dha online në vende të ndryshme, së bashku me pyetjet mbi pikëpamjet e tyre politike. Në SHBA, u shtuan pyetjet se si planifikuan të votonin në garën presidenciale të vitit 2016. &#39;Kjo tregoi se njerëzit që ishin më të neveritur ndaj aromave kishin gjithashtu më shumë të ngjarë të votonin për Donald Trump se sa ata që ishin më pak të ndjeshëm. Menduam se kjo ishte interesante sepse Donald Trump flet shpesh për mënyrën se si njerëzit e ndryshëm e neverisin atë. Ai mendon se femrat janë të neveritshme dhe se emigrantët përhapin sëmundje dhe ata shpesh shfaqen në retorikën e tij. Kjo i përshtatet hipotezës sonë se mbështetësit e tij do të neveriteshin më lehtë edhe vetë", thotë Jonas Olofsson.
Rezultatet e studimit mund të interpretohen për të sugjeruar se pikëpamjet autoritare politike janë nga lindja dhe vështirë ndryshohen. Megjithatë, Jonas Olofsson beson se ato mund të ndryshohen edhe nëse janë të ngulitura thellë. “Hulumtimi ka treguar se besimet mund të ndryshojnë. Nëse krijohet kontakti midis grupeve, autoritarët mund të ndryshojnë. Nuk është e shkruar në gur. Përkundrazi, besimet mund të azhurnohen kur mësojmë gjëra të reja”.

>
Index:<1508>
Title:<https://www.koha.net/lemsh/100718/policia-shpeton-foshnjen-e-mbyllur-ne-tesla/>
Content:<
Një foshnje dy muajshe mbeti i mbyllur në një veturë Testa në Zurich për rreth një orë, pasi nëna e tij e kishte mbyllur atë aksidentalisht në veturë.
Foshnja mbeti i ngujuar pasi nëna e parkoi veturën elektrike në një parking nëntokësor, pastaj ajo doli nga vetura dhe mbylli dyert e para të saj, përcjell KosovaPress. Kur provoi që ta marrë foshnjën nga ulësja e prapme, e kuptoi që të gjitha dyert ishin të mbyllura, dhe çelësat brenda në veturë.
Tesla do të mund të hapej me internet nga telefoni, mirëpo një gjë e tillë nuk ishte e mundur në parking nëntokësor. Gruaja provoi me mjete të forta ta hap veturën, por nuk arriti.
Policia pas disa përpjekeve, arriti që të futet në veturë duke përdorur një levë. Foshnja, si për mrekulli, ishte ende në gjumë dhe e kishte humbur gjithë dramën që ndodhi rreth tij.
>
Index:<1509>
Title:<https://www.koha.net/lemsh/100624/vdes-gorilla-koko-qe-zoteronte-gjuhen-e-shenjave/>
Content:<
Gorilla Koko, që zotëronte gjuhën e shenjave, ka vdekur sot në Kaliforni në moshën 46 vjeçare, transmeton Koha.net.
BBC raporton se Koko dinte më tepër se 1 mijë shenja me duar.
Instruktorët i mësuan Kokos një version të gjuhës amerikane të shenjave dhe thanë se ajo i përdori ato për të përcjellë mendimet dhe ndjenjat.
>
Index:<1510>
Title:<https://www.koha.net/lemsh/100518/laboratori-famekeq-i-sochit-eshte-kthyer-ne-restorant/>
Content:<
Baristi në restorant solli një shishe me alkool, me stil prapa shpinës dhe vendosi më pas përbërësit për një koktej të pijeve. Jo shumë kohë më parë janë bërë përgatitje shumë më të ndryshme këtu.
Restoranti La Punto u rekomandohet tifozëve në uebfaqen e Kupës së Botës, ndërsa është në të njëjtën ndërtesë që dikur e kishte selinë laboratori famëkeq i anidopingut që ka qenë qendër e një prej skemave më të mëdha të mashtrimit në histori të sportit, transmeton Koha Ditore.
Këtu dr. Grirgory Rodchenkov - një kimist që ka udhëhequr testimet e dopingut në Rusi për një dekadë, përfshirë edhe gjatë Lojërave Olimpike Dimërore në Sochi në vitin 2014 - rrinte në orët e vona gjatë Lojërave Dimërore për të ndërruar qindra mostra të urinës, duke mbuluar kështu përdorimin e substancave të ndaluara nga top-sportistët rusë.
Këtë muaj derisa një ngjarje tjetër e madhe sportive po mbahet në këtë qytet, struktura mund të shihet si simbol i hijes nga e cila sporti rus ende po mundohet të dalë, si monument i artit të errët të dopingut. Por, të martën mbrëma, derisa tifozët mbushën restorantin për të shikuar fitoren 3:1 të Rusisë ndaj Egjiptit, ndërtesa që ishte bërë njollë e errët në sportin rus, papritmas u kthye në vend feste.
(Tekstin e plotë lexojeni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1511>
Title:<https://www.koha.net/lemsh/100537/jugkoreaneve-nuk-u-lejohet-me-qe-te-hane-qen/>
Content:<
Një gjykatë në Korenë e Jugut e ka futur vrasjen e qenve për mish në aktivitetet e paligjshme, duke i dhënë zemër aktivistëve për të drejtat e kafshëve, të cilët thonë se një vendim i tillë mund të bëjë që ngrënia e qenve të konsiderohet jo e ligjshme.
Mishi i qenit ka qenë prej kohësh pjesë e kuzhinës tradicionale koreano-jugore, me rreth 1 milion qen në vit të konsumuar, transmeton tch.
Vitin e kaluar u padit një fermer në Bucheon për “vrasje kafshësh pa arsye të veçantë” dhe shkelje të rregullave higjienike. Gjykata e Bucheonit e dënoi me 2000 dollarë gjobë fermerin pasi konsumimi i mishit, sipas saj, nuk ishte arsye e ligjshme për të vrarë qentë.
Konsumi i qenve ka rënë vitet e fundit në Kore, me të rinjtë që tashmë e shohin si tabu.
>
Index:<1512>
Title:<https://www.koha.net/lemsh/100530/astronauti-gjerman-shikon-boterorin-400-km-mbi-toke/>
Content:<
Astronauti gjerman, Alexander Gerst vjen me foto të rralla nga qielli.
Ai ka ndjekur ndeshjen Gjermani- Meksikë në Botëror direkt nga Stacioni Ndërkombëtar i Hapësirës, transmeton ‘Shekulli’ raportimet.
Gerst ndodhej 400 km mbi tokë.
Ai ka qëndruar për 2 orë para laptopit duke bërë tifo nga “qielli” për Gjermaninë.

>
Index:<1513>
Title:<https://www.koha.net/lemsh/100529/punetoret-japoneze-denohen-pasi-hengren-dreke-tre-minuta-me-heret/>
Content:<
Katër shërbyes civilë në Japoni janë dënuar pasi kanë dalë për drekë tre minuta më herët.
Një punëtor, 64-vjeçar, që punon në byronë e ujësjellësit në Kobe, është gjobitur dhe qortuar pasi është zbuluar se ka dalë nga zyra tre minuta para se të niste dreka. Këtë veprim ai e ka bërë 26 herë brenda një periudhe prej shtatë muajve.
Zyrtarët e kësaj byroje kanë thirrur një konferencë për media në të cilën katër shkelësit e rregullit kanë kërkuar falje publikisht, transmeton Koha.net.
“Dreka fillon në orën 13. Ai ka lëshuar zyrën para pushimit”, ka thënë një zëdhënës i byrosë për AFP-në.
Punëtorët kanë shkelur ligjin e shërbimit publik që thekson se zyrtarët duhet të jenë të përqendruar në punën e tyre.
>
Index:<1514>
Title:<https://www.koha.net/lemsh/100512/azilkerkuesit-futen-ne-finlande-me-id-te-kupes-se-botes/>
Content:<
Pesë persona janë futur ilegalisht në Finlandë me ndihmën e ID-së së tifozëve të lëshuara për Kupën e Botës dhe kanë aplikuar për të marrë statusin e azilit, ka njoftuar garda kufitare finlandeze të mërkurën.
Azilkërkuesit të nacionaliteteve nigeriane, marokene e kineze kanë arritur në vendin nikoqir të Kupës së Botës në futboll në Rusi, që u ka ofruar pronarëve të biletave hyrje pa vizë, shkruan sot Koha Ditore.
"Ne jemi përgatitur për këtë, pasi e kemi ditur se personat do të futen në Rusi pa vizë", ka thënë Marko Saareks, kreu i rreziqeve dhe analizave pranë gardës kufitare në Finlandë. "Por ka qenë befasi se gjërat nisën në fillim të turneut".
Ai ka thënë se raste të ngjashme kanë ndodhur edhe në shtetet baltike dhe në Poloni.
Finlanda është në zonën Shengen të Bashkimit Evropian, që përfshin 19 shtete, kufijtë e të cilave mund të kalohen pa kontrolle. Thirrjet kundër kufijve të hapur dhe emigracionit janë ngritur në shumë vende të Bashkimit Evropian që nga viti 2015, kur mbi një milion emigrantë, kryesisht nga Lindja e Mesme dhe nga Afrika, kanë vërshuar Bashkimin Evropian.
(Tekstin e plotë lexojeni sot në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1515>
Title:<https://www.koha.net/lemsh/100497/kina-hap-laboratorin-e-pare-per-mbrojtjen-e-kafsheve-ne-zhdukje/>
Content:<
Pekin, 21 qershor – Laboratori i parë i nivelit shtetëror për kafshët e rralla u hap në Parkun Kombëtar të pandave gjigante në provincën Sichuan të Kinës jugperëndimore, si pjesë e përpjekjeve më të fundit të Kinës për mbrojtjen e kafshëve të rralla në vend, sipas CRI-së.
Laboratori kryesor i biologjisë për ruajtjen e kafshëve të rralla në Parkun Kombëtar të pandave gjigante është laboratori i parë i nivelit shtetëror në fushën e ruajtjes dhe kërkimit shkencor të pandës.
Laboratori u themelua në bazën “Dujiangyan” të Qendrës së Ruajtjes dhe Kërkimit për Pandat Gjigante si pjesë e planit të këtij Parku Kombëtar në Kinë.
Ky laborator do të ofrojë më shumë metoda shkencore për të mbrojtur kafshët e një rëndësie të veçantë, jo vetëm pandat gjigante, por edhe kafshë të tjera të rralla, përfshirë leopardët e borës dhe majmunët e artë.
Zhang Hemin, zëvendësdrejtori i laboratorit të ri, shpjegon synimin fillestar të krijimit të këtij laboratori.
“Ne duam të përdorim hulumtime të ndryshme për të zbuluar faktorët që vënë në rrezik jetët e kafshëve të egra. Kjo ishte aryeja e themelimit të këtij laboratori dhe shpresojmë që të gjejmë mënyra më të mira për t’i adresuar këto probleme”, tha ai.
Vitin e kaluar, Kina njoftoi se kishte në plan ndërtimin e një Parku Kombëtar për pandat, në provincat e Sichuan-it, Shaanxi-t dhe Gansu-së, për të ndihmuar kafshët e rralla që të lëviznin më lirshëm. Ky Park bën të mundur që pandat të jetojnë në male të izoluara të këtyre zonave, por me më shumë hapësirë ​​për t’u endur në to.
Aty ndodhen 32 lloje kafshësh të egra në nivelin më të lartë të mbrojtjes kombëtare, si dhe 113 specie të tjera të përcaktuara si të nivelit të dytë për nga mbrojtja .
>
Index:<1516>
Title:<https://www.koha.net/lemsh/100484/testi-i-matures-algjeria-ndal-gjithe-internetin-qe-te-mos-kopjohet/>
Content:<
Ditën që është mbajtur testi i maturës, Algjeria ka ndaluar internetin në gjithë vendin, me qëllim që të pamundësojë kopjimin nga nxënësit.
Të gjitha shërbimet e internetit, duke përfshirë atë telefonik dhe si linjat fikse nuk do të jenë duke punuar për një orë gjatë mbajtjes së testit në mënyrë që të parandalohet çdo formë mashtrimi, raporton BBC.
Kjo do të vazhdojë për pesë ditë sa do të jetë edhe kohëzgjatja e testit. Vendimi ka ardhur pas mashtrimeve masive që u bënë në testin e mbajtur në vitin 2016, pasi pyetjet e testit kishin qarkulluar në rrjete sociale.
Të gjitha pajisjet elektronike me qasje në internet-për studentët dhe stafin e shkollës, do të jenë të ndaluara në sallën ku mbahet testimi, si dhe detektorët e metalit janë në hyrje të objektit.
>
Index:<1517>
Title:<https://www.koha.net/lemsh/100429/tifozet-lene-rusine-pa-birra/>
Content:<
Në Moskë ka një mungesë birre për tifozët e futbollit që erdhën në Kupën e Botës, shkruajnë mediat perëndimore.
"Ne thjesht nuk menduam se do të kërkonin kaq shumë birra", tha një kameriere në një restorant në Moskë.
Sipas saj, marka e birrës “Lager” është shpenzuar të hënën. Për ta bërë problemin më të madh, furnizimet e reja do të duhet të presin një kohë të gjatë, pasi furnizuesit nuk kanë birrë të mjaftueshme.
"Ka shumë njerëz në Moskë dhe të gjithë pinë. Gjithçka është në maksimum të nxehtësisë dhe futbollit", shtoi ajo.
Banakieri Dmitri nga bari Gogol tha se tifozët e futbollit pinë më shumë se 800 litra birrë në restorantin e tij për tri ditë. Ai shtoi se të martën kishin furnizuar tri herë birrë, vodka dhe uiski për të mbushur rezervat e alkoolit.
>
Index:<1518>
Title:<https://www.koha.net/lemsh/100374/shtohet-pasuria-e-njerezve-me-te-pasur-ne-bote-arrin-70-trilione-dollare/>
Content:<
Pasuria kumulative e milionerëve dhe miliarderëve të botës, në vitin 2017 është rritur me 10 për qind, duke arritur në 70.2 trilionë dollarë.
Viti i kaluar shënoi herën e parë që pasuria e njerëzve më të pasur në botë të ketë arritur në 70 trilionë dollarë, ndërkohë që ishte rritja e dytë më e madhe vjetore që nga viti 2011, shkruan AA.
Hulumtimi në fjalë u publikua nga kompania konsulente e Capgemini në raportin e saj vjetor të pasurisë botërore.
Në nivel global, në vitin 2017 botës i janë shtuar 1.6 milionë “individë me vlerë të lartë neto” (HNWI), të cilët përshkruhen si njerëz me asete mbi një milion dollarë.
Kompania konsulente beson se në vitin 2025, pasuria e njerëzve më të pasur do të tejkalojë 100 trilionë dollarë.
Capgemini beson se rritja e tregjeve globale, është arsyeja kryesore që njerëzit më të pasur rritën pasuritë e tyre në mënyrë të shpejtë.
“Individë me vlerë të lartë neto, vitin e kaluar për të dytin vit radhazi, shënuan 20 për qind profit nga investimet e tyre”, deklaroi presidenti i kompanisë Capgemini, Anirban Bose.
Mbi 61 për qind e personave HNWI jetojnë në SHBA, Japoni, Gjermani dhe Kinë. Nga milionerët e rinj gjatë vitit 2017, 62 për qind jetojnë në këto shtete.
Për të përpiluar raportin, Capgemini anketoi 2.600 milionerë dhe miliarderë të cilët jetojnë në 19 rajone të ndryshme.
>
Index:<1519>
Title:<https://www.koha.net/lemsh/100373/kapelet-me-te-cuditshme-ne-royal-ascot/>
Content:<
Hipodromi Ascot është një hipodrom britanik që ndodhet në Ascot, Berkshire.
Kjo është një nga garat kryesore në Mbretërinë e Bashkuar, që gëzon lidhje të ngushta me Familjen Mbretërore britanike pasi ndodhet shumë pranë Kështjellës Windsor.
Ky event mbledh të gjithë shoqërinë e lartë britanike të kryesuar nga familja mbretërore, transmeton tch.
Kapelja është aksesori që nuk duhet të mungojë në këtë event dhe këtu fantanzia nuk mungon.

>
Index:<1520>
Title:<https://www.koha.net/lemsh/100320/tifozet-e-senegalit-per-tu-marre-shembull-mbledhin-mbeturinat-pas-ndeshjes/>
Content:<
Fitues, të lumtur dhe… të edukuar.
Po flasim për tifozët e Senegalit, të cilët panë mbrëmë se si skuadra e tyre e nisi me fitore Botërorin “Rusia 2018”. Afrikanët fituan 2-1 kundër Polonisë në stadiumin “Spartak Stadium”, në Moskë.
Ajo që bëri përshtypje është se në fund të ndeshjes, mbështetësit e Senegalit kanë mbledhur vetë mbeturinat e lëna në stadium.
Me qese blu në dorë kanë pastruar letrat, shishet dhe gjithçka tjetër që kishin lënë në sektorin e stadiumit ku po ndiqnin ndeshjen e kombëtares së tyre.
Le të marrim dhe ne shembull nga afrikanët dhe të pastrojmë mbeturinat që lëmë kudo.
Una de las imágenes de la Copa del Mundo.  La afición de Senegal recogiendo la zona donde vieron el partido antes de abandonar el estadio. pic.twitter.com/3UpRx3dHSa&mdash; Arancha Rodríguez (@AranchaMOBILE) June 19, 2018

>
Index:<1521>
Title:<https://www.koha.net/lemsh/100232/lindi-ne-tren-ne-paris-do-te-udhetoje-falas-deri-ne-moshen-25-vjec/>
Content:<
Një foshnjë u lind në trenin Parisian të hënën.
Menaxhmenti i hekurudhës ka vendosur që t’i lejohet udhëtimi falas me transportin publik të Parisit deri në moshën 25 vjeç.
Një udhëtar kishte postuar lajmin të hënën se një pasagjere është e sëmurë në tren por më pas e njëjta lindi djalin e saj ën tren duke bllokuar të gjitha linjat.
Parisi i uroi asaj lindjen e foshnjës jetë të shëndoshë.
>
Index:<1522>
Title:<https://www.koha.net/lemsh/100190/ne-evrope-do-te-kete-gjithnje-e-me-shume-vershime/>
Content:<
Vërshimet do të jenë një dukuri gjithnjë më e shpeshtë në Evropë falë ngrohjes globale. Gjëja më interesante është se kjo do të vlente edhe nëse bota do të mundë ta kufizonte ngritjen e temperaturës në 1.5°C. Kjo është tema e një studimi të ri të publikuar në revistën “Climate”.
Autorët e studimit të publikuar kohë më parë i parashikojnë tre skenarë, ngrohjen globale prej +1.5°C deri në +3°C krahasuar me epokën paraindustriale, transmeton koha.net.
Skenari më i keq i rritjes globale të temperaturës parashikon se dëmet e shkaktuara nga vërshimet e lumenjve në Evropë do të dyfishohen. Këto dëme do të kushtojnë rreth 15 miliardë euro në vit, ndërsa numri i njerëzve të prekur nga këto fatkeqësi natyrore do të rritet për madje 86 për qind, pra, do të arrijë në 650 mijë njerëz në vit. Ky është, pra, skenari më i keq sipas llogaritjeve.
Në rastin më të keq të parashikimit të rritjes së temperaturës (për madje 3°C), dëmi do të jetë 145 për qind më i lartë. Ai do të na kushtojë 17 miliardë euro në vit dhe do t’i godasë 780.000 njerëz (pra, rritje prej 123 për qind).
T’ju rikujtojmë, marrëveshja e Parisit për klimën nga viti 2015, i detyron shtetet nënshkruese që rritjen e kufirit global të temperaturës ta kufizojnë nën 2°C në krahasim me epokën para-industriale, që do të thotë në 1.5°C. Vendet nënshkruese u zotuan t’i reduktojnë emetimet e gazrave serrë. Megjithatë, bazuar në obligimet e marra nga shtetet, planeti është, megjithatë, më afër me rritjen prej +3°C. Edhe rritja prej 1°C është e mjaftueshme për të shkaktuar zvogëlim të akullnajave, ngritjen e nivelit të oqeanit dhe reshje shumë më të mëdha.
Kjo nuk është fare e pazakontë duke marrë parasysh ligjshmërinë që ekziston në natyrë. Është e logjikshme, sepse ajri i ngrohtë në vetvete përmban më shumë lagështi e cila më pas lirohet në formën e dëborës ose shiut.
Për më tepër, urbanizimi është një faktor që i përkeqëson efektet e vërshimeve, dhe ato tani janë katastrofa kryesore natyrore në Evropë, sepse e shkaktojnë dëmin më të madh.
Parashikimet e sakta të ritmit në të cilin po ndodhin ndryshimet klimatike janë çelësi për zvogëlimin e rrezikut të të gjitha këtyre ndryshimeve, na paralajmërojnë ekspertët. Studimi e konfirmoi edhe një herë dyshimin se efektet e ndryshimeve klimatike janë të pamohueshme.
"Rezultatet tona kanë treguar se efektet e mëdha mund të shmangen nëse ngrohja globale kufizohet nën pragun më të ulët. Megjithatë, një rritje e konsiderueshme prej rrezikut të vërshimeve pritet në Evropë madje edhe në rastin e skenarit më optimist, dhe kjo është ngrohja globale prej +1.5°C", konkluduan autorët e studimit.
>
Index:<1523>
Title:<https://www.koha.net/lemsh/100189/bill-gates-po-punon-me-gjeneticistet-per-ta-krijuar-lopen-perfekte/>
Content:<
Modifikimi i gjeneve mund të jetë një mënyrë për ta rritur qëndrueshmërinë e disa racave blegtorale. Duke i izoluar tiparet e dëshirueshme gjenetike nga racat e lopëve evropiane dhe afrikane, gjeneticistët shpresojnë ta dizajnojnë një lopë e cila prodhon sasi të mëdha të qumështit dhe gjithashtu është në gjendje të përballojë temperatura jashtëzakonisht të larta.
Organizata jofitimprurëse me seli në Edinburg, GALVmed (Global Alliance for Livestock Veterinary Medicine) sapo i ka marrë 40 milionë dollarë nga Bill Gates për të kryer kërkime gjenetike për këtë qëllim. "Mund ta keni një lopë që është katër herë më produktive me të njëjtën mbijetueshmëri", tha Gates për Times, transmeton koha.net.
Filantropisti i tha BBC se ai po investonte në hulumtimin e organizatës jofitimprurëse, sepse "këtu ekziston një kuptueshmëri e madhe për sëmundjet e kafshëve dhe se si mund t’i trajtojmë ato, dhe si ta përmirësojmë gjenetikën në mënyrë që të mund ta fitoni, të themi, të njëjtin lloj të qumështit apo produktivitetin e vezëve që e kemi në Britani."
Krijimi i lopëve që mund të mbijetojnë në temperatura më të nxehta dhe ta prodhojnë të njëjtën sasi të qumështit si lopët që jetojnë në klimë më të butë do të ishte një ndihmë për fermerët e blegtorisë në klima më të nxehta. Arritja e rezultateve në Afrikë "do të ishte shumë më transformuese," tha Gates.
GALVmed ndihmon në prodhimin e vaksinave blegtorale dhe ilaçeve të qasshme për fermerët më të varfër në botë, inxhinieria gjenetike mund të jetë një mjet tjetër për ta përmirësuar jetesën e këtyre fermerëve.
Bill Gates nuk është i vetëm në idenë se inxhinierimi gjenetik i burimeve më të mira ushqimore mund ta ulë varfërinë dhe t’i ndihmojë fermerët e varfër. Në vitet 1970, agronomi Norman Borlaug ndihmoi në vendosjen e të korrave me rendiment të lartë, të cilat ishin të qëndrueshme ndaj sëmundjeve, gjë që i shpëtoi më shumë se një miliard jetë - një përpjekje kjo globale e njohur si Revolucioni i Gjelbër.
Pa dyshim, lopët që prodhojnë më shumë qumësht dhe mbijetojnë nën diellin e nxehtë do të jepnin përfitime të menjëhershme për fermerët. Por një numër në rritje i ekspertëve besojnë se qëllimi i rritjes së industrisë globale të mishit është i shkurtër. Prodhimi i mishit prodhon sasi disproporcionale të emetimeve të gazrave serrë për njësi të proteinave, krahasuar me bimët e ngrënshme.
Sipas një analize nga Organizata e Ushqimit dhe Bujqësisë (FAO) e OKB-së, blegtoria globale e prodhon 14.5 për qind të të gjitha emetimeve që janë rezultat i aktivitetit njerëzor. Ndërkohë që më shumë njerëz dalin nga varfëria dhe mund ta zgjedhin një dietë të pasur me mish, këto emetime - dhe ndikimi i tyre në ngrohjen globale – vetëm sa do të rriten.
Për më tepër, prodhimi i mishit gjithashtu kërkon më shumë ujë – përafërsisht 15,000 litra për kilogram mish të lopës. FAO gjithashtu vlerëson se bujqësia blegtorale e zë rreth 30 për qind të tokës që është në dispozicion në sipërfaqen e Tokës – pjesë këto të tokës që do të mund të përdoreshin për t’i ushqyer njerëzit në vend të kafshëve. Disa ekspertë argumentojnë gjithashtu se industria e mishit e dëmton varfërinë globale. Nëse të gjitha drithërat që përdoren për ta mbështetur blegtorinë do t’u jepeshin njerëzve, do të kishte ushqim edhe për 3.5 miliardë njerëz të tjerë, transmeton koha.net.
Bill Gates e pranoi se rritja e prodhimit të mishit i ngre disa çështje etike serioze, por ai beson se fermerët në vendet e varfra duhet ta kenë të drejtën për të njëjtat teknologji që njerëzit i gëzojnë në ekonomitë e industrializuara.
"Derisa ka edhe çështje legjitime nëse bota mund ta përmbushë oreksin e vet për prodhimet e kafshëve pa e shkatërruar mjedisin, është fakt që shumë njerëz të varfër mbështeten tek kafshët si për të ushqyerit ashtu edhe të ardhurat", shkroi ai në një postim në blog. "Unë besoj se ata duhet të jenë në gjendje ta rrisin bagëtinë në mënyrë të efektshme sikurse bëjnë fermerët në vendet e pasura."

>
Index:<1524>
Title:<https://www.koha.net/lemsh/100163/taksat-me-absurde-nga-ato-per-rrjetet-sociale-te-ajo-per-frymemarrje-e-magji/>
Content:<
Ta pranojnë: Për disa prej taksave do të bënim me gjithë qejf edhe pa to. Por, nëse ankohemi për ato që kemi sot, çfarë mund të themi nëse një ditë do na imponohej, për të thënë, një taksë për përdorimin e rrjeteve sociale apo për zgjedhjen e emrit të fëmijës? Ose në deklarimin e radhës të të ardhurave të gjenim një taksë për frymëmarrjen?
Mirë, ta dini se në ndonjë anë të botës, për sa mund t’u duket e pabesueshme, këto taksa ekzistojnë tashmë, shkruan Scan.
Taksa për WhatsApp, Facebook e Twitter
Nga 1 qershori 2018, Uganda është bërë vendi i parë në botë që vendos një taksë për rrjetet sociale; për përdorimin e faqeve e aplikacioneve si Whatsapp, Facebook e TWitter.
Për t’i përdorur rrjetet sociale, qytetarët duhet të paguajnë rreth 5 cent në ditë (konvertuar nga monedha lokale). Kreu i shtetit ka deklaruar se kjo taksë ishte e nevojshme për të kundërshtuar “kërcënimin” e thashethemeve në rrjetet sociale.
Taksa për…frymëmarrjen
Nëse ju bie të kaloni në aeroportin ndërkombëtar të Maiquetia në Caracas (Venezuelë), bëni gati 127 bolivar (20 euro): është taksa e frymëmarrjes që duhet të paguajnë pasagjerët për të kompensuar koston e sistemit të filtrimit të ajrit të instaluar në vitin 2014 në aeroport.
Sipas ministrisë së Ujit dhe të transportit ajror venezuelian, sistemi i filtrimit të ajrit pastron dhe aromatizon aeroportin dhe bllokon rritjen e baktereve duke mbrojtur kështu shëndetin e të gjithë pasagjerëve.
Taksa për magjinë
Në Rumani, ku shumë persona që besojnë akoma në supersticion, magjia është një biznes në lulëzim. Deri para pak vitesh, ky aktivitet nuk njihej nga qeveria dhe nuk ishte i taksueshëm.
Por në vitin 2011, kur Rumania u përball me krizën, ministria e Financave mendoi të vendosë një taksë edhe për zanatet që dikur nuk ishin zyrtarisht të njohur. Mes tyre, edhe astrologët dhe magjistarët, të cilët që prej asaj kohe duhet të paguajnë taksë 16% të të ardhurave.
Taksa për emrat e fëmijëve
Zakonisht emri i fëmijës përcaktohet para lindjes së tij. Por në këtë rast, përjashtim bën Suedia ku emrat e fëmijëve kanë nevojën e aprovimit nga enti fiskal. Suedezët duhet të shohin emrin e fëmijës që të miratohet nga agjencia e taksave para se fëmija të mbushën 5 vite.
Nëse prindërit nuk arrijnë të marrin miratimin, mund të gjobiten deri në rreth 500 euro (konvertuar me monedhën suedeze). Ligji është i vitit 1982 dhe është vendosur si masë parandaluese për prindërit që duan t’u vendosin fëmijëve emra ofensivë apo të ngatërrueshëm.
Taksë për marihuanën
Sikurse parashikohej, legalizimi i marihuanës për qëllime mjekësore ka sjellë edhe një tatimi fitimi. Sipërmarrjet që kultivojnë apo shesin marihuanë duhet të paguajnë taksën për të.
>
Index:<1525>
Title:<https://www.koha.net/lemsh/100107/ngordh-orangutangu-me-i-vjeter-ne-bote/>
Content:<
Orangutangu më i vjetër në botë Sumatran ngordhi në një kopsht zoologjik të Australisë në moshën 62-vjeçare, duke lënë 54 pasardhës.
Puan, e përshkruar si “zonja e madhe e vjetër” e kopshtit Perth, ngordhi si pasojë e ndërlikimeve që lidhen me moshën, transmeton REL.
Ajo ka qenë në këtë kopsht qysh në vitin 1968 dhe është njohur zyrtarisht nga Libri i Rekordeve Guiness si specia më e vjetër e llojit të vet në vitin 2016.
Orangutangët Sumatran rrallë arrijnë moshën 50 vjeç.
Puan, e cila besohet se ka lindur në një xhungël në Sumatra të Indonezisë në vitin 1956, ka lënë një “trashëgimi të pabesueshme” në SHBA, Evropë dhe gjetkë, thanë zyrtarë të kopshtit zoologjik.
>
Index:<1526>
Title:<https://www.koha.net/lemsh/100106/versioni-i-pare-i-dasmes-se-figaros-te-mozartit-500-mije-eurosh-neser-ne-ankand/>
Content:<
Versioni i parë i një arieje të njohur të “Dasmës së Figaros” të Mozartit, i vlerësuar deri në 500 000 euro, dhe një serenatë e rinisë së kompozitorit, do të dalin në ankand më 20 qershor në Paris, sipas kompanive të ankandeve.
Këto dorëshkrime muzikore janë pjesë përbërëse e një koleksioni të madh, të mbledhur nga “Aristophil”, kompania franceze në qendër të një mashtrimi në shkallë të gjerë në dëm të aksionarëve të vegjël.
E vlerësuar 500 000 euro, një dorëshkrim i cilësuar i jashtëzakonshëm, tregon versionin e parë të një skene të aktit të fundit te “Dasma e Figaros” (1786).
Dorëshkrimi pritet të dalë në ankand nga kompania “Ader Nordmann”, të mërkurën e ardhshme.
E titulluar “Scena con Rondo” (Skena me Rondon) këto katër faqe janë veçanërisht të rëndësishme, pasi ato zbulojnë Mozartin në punë, në valën e meditimit.
Dorëshkrimi i dytë është një fragment i një serenate të moshës së rinisë së Mozartit, e kompozuar në Vjenë në korrik-gusht të vitit 1773, me shumë gjasa me kërkesë të kancelarit të landit të Salzburgut, një mik i familjes Mozart, për të festuar përfundimin e studimeve të djalit të tij.
E vlerësuar deri në 150 000 euro, partitura e një ”teksti orkestral skicë” sipas kompanisë së ankandeve “Aguttes”, u kompozua nga Mozart kur ishte vetëm 17 vjeç.
E krijuar në vitin 2003, kompania “Aristophil” u propozoi rreth 18 000 aksionarëve për të investuar kursimet e tyre në dorëshkrime prestigjioze, që do të kishin një çmim shumë më të lartë në raport me çmimin e tregut.
Mashtrimi arrin në përvetësimin e 850 milionë euro kursime të këtyre aksionarëve, ku disa humbën të gjitha kursimet e tyre dhe prej dy vitesh po presin daljen në shitje të koleksioneve.
>
Index:<1527>
Title:<https://www.koha.net/lemsh/99971/nasa-ne-gjyq-per-shkak-te-pluhurit-te-henes/>
Content:<
Laura Murray Cicco ngriti një padi kundër Agjencisë Amerikane të Hapësirës NASA në Gjykatën e Qarkut të SHBA në Kanzas.
Bëhet fjalë për një masë parandaluese për të përcaktuar pronësinë e grimcave të Hënës që ajo posedon në rast që ndonjë një ekipi të NASA-s të mos i bie ndërmend të thotë se mostra është e tyre.
Avokati i saj, Chris McHugh tha se Laura suvenirin nga Hëna e mori nga astronauti Neil Armstrong.
NASA ka kohë që pretendon se i gjithë materiali i marrë nga Hëna iu takon autoriteteve amerikane, transmeton KosovaPress.
Por Cicco pretendon se mostra e Armstrong, njeriu i parë që shkeli sipërfaqen e Hënës, i dhuroi babait të saj, Tom Murray, i cili me astronautin u bë mik derisa po ndiqte mësimet në Departamentin e Inxhinierisë Aeronautike të Universitetit Cincinnati.
Dhurata ishte dedikuar për Laura, e cila shoqërohet nga një mesazh që thuhet se e nënshkroi Armstrong dhe me të cilin astronauti i dëshironte asaj shumë lumturi.
>
Index:<1528>
Title:<https://www.koha.net/lemsh/99967/vendoset-busti-i-ri-i-cristianos-ne-aeroportin-e-madeiras/>
Content:<
Aeroporti i Madeiras, që mban emrin e Cristiano Ronaldos tashmë ka një bust të ri.
Me nënshkrimin e familjes, këtë javë ka ndryshuar skulptura që ishte vendosur vitin e kaluar, pasi u bë virale për shkak të mos-ngjashmërisë së madhe me fytyrën e Cristianos.
Skulptori i veprës, Emanuel Santos, mori shumë kritika për bustin e parë dhe kishte vendosur të krijoj një të rë që e përfundoi në muajin mars, transmeton ksp. Këtë javë, më në fund busti i ri i Portugezit gjendet i vendosur në aeroportin Cristiano Ronaldo.
Madeira Airport has new bust of Cristiano Ronaldo pic.twitter.com/Q1woRYFXv1&mdash; Madeira Islands (@Madeira) June 17, 2018

Fotografia e mëposhtme tregon më së miri dallimin mes bustit të parë dhe bustit të ri të Cristianos në aeroportin e Maderias.

>
Index:<1529>
Title:<https://www.koha.net/lemsh/99935/keshtjella-me-e-bukur-e-braktisur-ne-bote/>
Content:<
Jahz, është një fotograf francez i cili realizon fotografi të vendeve të braktisura.
Gjatë tërë karrierës, ai ka vizituar vende të ndryshme të botës. Nga të gjitha vendet e braktisura, ai ka vizituar edhe Kështjellën Miranda. Duke i realizuar fotografitë dhe duke mbledhur informacione, ka deklaruar se është kështjella më e bukur e braktisur në botë, transmeton Koha.net.
Kështjella Miranda është ndërtuar në shekullin e 19-të, në një provincë në Namur të Belgjikës.
Por që nga tetori i 2017-ës, Kështjella është shkatërruar plotësisht dhe pak herë vizitohet.
Kështjella u ndërtua nga arkitekti Edward Milner.
Kështjella është bosh që nga viti 1991, pasi shpenzime për ta ringjallur janë tejet të mëdha dhe kërkesa për investitorë ka dështuar disa herë.

>
Index:<1530>
Title:<https://www.koha.net/lemsh/99825/misioni-top-sekret-prapa-zbulimit-te-titanikut/>
Content:<
A e keni ditur se si ishte zbuluar anija e famshme “Titanik”?
Në një nga dokumentarët serik që prodhon BBC-ja zbulohet se anija e famshme “Titanik” ishte zbuluar krejtësisht rastësisht gjersa ushtria amerikane me urdhër të presidentit të atëhershëm Ronald Reagan po kërkonte në një mision të klasifikuar, dy nëndetëse ushtarake që amerikanët kishin humbur gjatë luftës së ftoftë.
Në një intervistë ekskluzivë për BBC, Robert Ballard, i cili është një oqeanografë pra person që merret me studimin e oqeanit, si dhe ekspertë i National Georgahpic tregon se si kishte marrë një ftesë nga presidenti Reagan në cilësinë e një oficeri të inteligjencies së Navi-t, për të gjetur nëndetëset e humbura.
“Pjesa dërrmuese e luftës së ftoftë ishe kthyer nën ujë dhe kjo ishte e panjohur për shumicën e popullit amerikan, andaj edhe deshëm ti gjejmë nëndetëset e humbura”, ka thënë ai për BBC, transmeton KP.
Njëra nga nëndetëset quhej Tresher dhe tjetra Scorpion. Ballard shpjegon se saktësisht mes këtyre të dy nëndetëseve nën oqean e kishin gjetur edhe Titanikun.
“Kisha vetëm edhe 12 ditë për të përmbyllur misionin tim dhe vendosa ta nxjerrë edhe Titanikun nga aty”, ka thënë ai.
>
Index:<1531>
Title:<https://www.koha.net/lemsh/99814/blen-kater-televizore-per-boteror-gruaja-e-kercenon-me-padi/>
Content:<
Një izraelite ka paralajmëruar se do të padisë bashkëshortin e saj për blerjen e katër televizorëve për të parë Kupën e Botës në futboll.
Sipas gazetës Mariv, një grua 40-vjeçare është e zemëruar, pasi ajo nuk dëshiron që shtëpia e saj të kthehet në një “klub të zhurmshëm meshkujsh”.
Ajo i sugjeroi burrit të saj t’ua dhurojë televizorët atyre që kishin nevojë për të, por ai nuk pranoi. Pastaj ajo i ofroi të zhvendoset përkohësisht te prindërit e tij, të cilin ai gjithashtu nuk pranoi, transmeton ksp.
Pas kësaj, ajo kërcënoi se do të padisë bashkëshortin nëse ai do të qëndronte në shtëpi.
Izraelitja u ankua se burri i saj e kishte kërcënuar se do t’ia thyente kokën me televizor nëse ajo ia ndalon ta ndjekë botërorin Russia 2018.
>
Index:<1532>
Title:<https://www.koha.net/lemsh/99730/dita-boterore-kunder-thatesires/>
Content:<
Sot është Dita Botërore e Luftës kundër Shkretëzimit dhe Thatësirës, e cila mbahet çdo vit për të rritur ndërgjegjësimin e komuniteteve mbi përpjekjet ndërkombëtare në luftën kundër thatësirës.
Kjo ditë duhet të na kujtojë të gjithëve se neutralizimi i degradimit të tokës arrihet përmes zgjidhjes së problemeve, përfshirjes së fortë të komuniteteve dhe bashkëpunimit në të gjithë nivelet, transmeton kp.
Dita Botërore kundër Thatësirës festohet në mbarë botën më 17 Qershor me një fokus për 2018, në menaxhimin e qëndrueshëm të tokës si një mënyrë për të rigjeneruar ekonomitë, krijuar pune dhe për rivitalizimin e komuniteteve.
Me sloganin’Toka ka vlerë të vërtetë – investo në të’, në këtë ditë botërore ftohen prodhuesit, konsumatorët, dhe politikë bërësit të bëjnë ndryshimin duke investuar në të ardhmen e tokës.
Dita Botërore Kundër Shkretëzimit dhe Thatësirës u themelua nga Asambleja e Përgjithshme e Kombeve të Bashkuara para 23 vitesh për të rritur ndërgjegjësimin mbi aksionet globale dhe kombëtare që kërkohen për të adresuar shkretëzimin, degradimin e tokës dhe thatësirën.
CNVP është organizate lider e shoqërisë civile aktive në gjashtë shtetet e Ballkanit dhe përdorë analiza të detajuara bazuar në evidenca për të përmirësuar jetesën e qëndrueshme të komuniteteve rurale që ndikohen nga procesi i vazhdueshëm i shkatërrimit të mjedisit, ndryshimet klimatike, shkretëzimit dhe thatësirës.
>
Index:<1533>
Title:<https://www.koha.net/lemsh/99677/krijon-dieten-per-te-jetuar-120-vjet-por-denoncohet/>
Content:<
Ai premton se do të jetoni 120 vite falë një diete mrekullibërëse të krijuar nga ai, dhe të promovuar në një televizion lokal dhe rrjete sociale, por që nuk ka një bazë shkencore.
Për këtë Urdhri i Mjekëve të Lacios ka denoncuar Adriano Panzironin, gazetar, publicist dhe ideator i dietës Life120, transmeton tch. Mjekë dhe biologë e quajnë një rrezik për shëndetin këtë dietë nëse e ndjek.
Duke promovuar dietën “paleo” me bazë mishi, peshku dhe veze, dhe pak fruta të mara nga dieta mesdhetare, me të gjitha patologjitë kronike të mundshme, Panzironi shiti në treg librin e tij “Të jetosh 120 vjet. E vërteta që askush nuk dëshiron tua thotë”, dhe ka hyrë në librat më të shitur në Itali.
>
Index:<1534>
Title:<https://www.koha.net/lemsh/99604/llava-ne-havai-ska-te-ndalur/>
Content:<
Pamjet që vijnë nga Instituti amerikan për Studime Gjeologjike tregon një rrjedhje të qëndrueshme të lavës në Ishullin e Madh të Havait, e cila më pas i drejtohet oqeanit.
Instituti e përshkruan lavën, që rrjedh nga një e çarë e vullkanit, si “pambarim” dhe kanalin ku ajo kalon si “të mbushur plot”.
Sipas të dhënave të fundit të Observatorit Vullkanik të Havait, emetimi i gazit si pasojë e shpërthimit vazhdon të jetë shumë i lartë.
Zyrtarët po i lejojnë disa njerëz të kthehen në shtëpitë e tyre dhe e kanë ulur numrin e operacioneve të emergjencës ndërsa lava vazhdon të rrjedhë drejt oqeanit në një rrugë që nuk kërcënon zona të reja.
>
Index:<1535>
Title:<https://www.koha.net/lemsh/99601/vrima-e-zeze-per-here-te-pare-shihet-duke-ngrene-nje-yll/>
Content:<
Shkencëtarët kanë parë për herë të parë se si Vrima e zezë gjigante e zhduk një yll.
Hulumtuesit më të fund kanë parë se si një vrimë e zezë gjigante kap e shpërndanë kompletë një yll.
Shkencëtarët kanë shikuar këtë ngjarje dramatike me një teleskop të sofistikuar derisa vrimë e zezë ishte larg nga toka 150 milionë vjet drite.
Vrima e Zezë shihet kur e zë yllin 20 mijën herë më të madh se sa diell ynë, dhe e shpërbën atë kompletë, duke e kthyer në miliona copa më të vogla.

>
Index:<1536>
Title:<https://www.koha.net/lemsh/99563/cunami-nga-parajsa-kaplon-nje-liqen-ne-austri/>
Content:<
Një regjisor amator ka kapur një stuhi të veçantë që përshkroi liqenin Millstatt në Austri.
Peter Maier, 27-vjeçar, ka kapur në video një fenomen natyror të cilin e ka cilësuar si “cunami nga parajsa”.

>
Index:<1537>
Title:<https://www.koha.net/lemsh/99491/hiri-i-fizikanit-stephen-hawking-varroset-ne-londer/>
Content:<
Hiri i fizikanit britanik, Stephen Hawking është varrosur afër shkencëtarëve më të famshëm britanikë, në një ceremoni me rreth 1,000 persona në Londër.
Mbetjet e Hawking, që ka vdekur në muajin mars në moshën 76 vjeçare nga një formë të rrallë e sëmundjes së qelizave nervore, janë vendosur afër varrit të Charles Darwin dhe atij të Isaac Newton, transmeton rel.
Fizikani ka kaluar jetën e tij në karrocë duke studiuar origjinën e universit derisa për të folur ka përdorur sintetizues të zërit.
Një ceremoni private e funeralit të tij është mbajtur në Kembrixh në muajin mars.
>
Index:<1538>
Title:<https://www.koha.net/lemsh/99423/kamionet-kopshte-te-gjelberuara-levizese-ne-japoni/>
Content:<
Një grup njerëzish në Japoni kanë dalë më një zgjidhje kreative se si të shtojnë hapësirat me gjelbërim.
Një konkurs i zhvilluar sfidon njerëzit për të transformuar kamionët në kopështe.
Artistët e peizazhit nga mbarë vendi bëhen bashkë, duke i kthyer kamionëve në kopshte në miniaturë me vreshta të gërmuara, shtigje guralecë dhe lule shumëngjyrëshe.
Ideja është që të krijohen kopshte që mund të lëvizin me lehtësi në vend, duke injektuar natyrën në rrugëtimin e njerëzve, pa pasur nevojë të bëjnë ndonjë përpjekje për të shkuar diku larg.
>
Index:<1539>
Title:<https://www.koha.net/lemsh/99381/351-vjet-nga-transfuzioni-i-pare-i-gjakut/>
Content:<
Më 15 qershor të vitit 1667, është kryer transfuzioni i parë i gjaku të një njeriu, nga Dr. Jean-Baptiste Denys.
Mjeku francez transfuzioi me sukses rreth 350 gramë gjak nga një dele në një djalë 15-vjeçar, i cili kishte humbur gjak. Djali mbijetoi.
>
Index:<1540>
Title:<https://www.koha.net/lemsh/99326/kur-fillojme-te-kujtojme-ngjarjet-nga-jeta/>
Content:<
Shkencëtarët gjithmonë kanë konsideruar se kujtimet e fëmijërisë fillojnë me tre vjet e gjysmë jetë.
Tani, megjithatë, shkencëtarët e Universitetit Kalifornia Davis thonë se ne kujtojmë se çfarë ndodhi qysh kur jemi në moshën dy vjeç.
Është gjetur një zonë e trurit përgjegjës për kujtesën, e cila mund të aktivizohet edhe para se fëmija të fillojë të flasë, transmeton KosovaPress.
Ekipi, i udhëhequr nga shkencëtari Simon Geta, vëzhgoi hipokampusin, një strukturë të vogël të thellë në qendër të trurit.
Ata vunë re se hipokampus ishte më aktiv kur fëmija këndonte një ninullë, të cilën fëmija kishte dëgjuar.
Zona nuk u stimulua kur një këngë e re u luajt ose kur u këndua nga një zë tjetër. Shkencëtarët në vitin 2005 konfirmuan se 80 për qind e fëmijëve të moshës prej pesë vjet e gjysmë kujtojnë episode që kishin ndodhur kur kishin vetëm tri vjeç.
Deri në moshën shtatë e gjysmë vjeç mbajnë mend më pak se 40 për qind. Kjo tregon se fëmijët mund të mbajnë mend ngjarjet, por ato nuk zgjasin shumë sikurse te ngjarjet që iu ndodhin të rriturve.
>
Index:<1541>
Title:<https://www.koha.net/lemsh/99322/haradinaj-ndalon-fjalimin-ne-seance-kur-degjon-imamin-ne-xhami/>
Content:<
Feja myslimane ka pesë vakte të faljes, atë të mëngjesit, drekës, ikindisë, akshamit dhe jacisë.
Namazi i drekës falet në orën 13:00 dhe sipas riteve myslimane në kohën kur thirret ezani nga imami i xhamisë, ata që janë duke punuar pushojnë pak në shenjë respekti për fenë, shkruan kp.
Njëjtë veproi sot edhe kryeministri Ramush Haradinaj. Derisa ishte duke folur në seancë ku ishte thirrur në interpelancë për subvencionet e ndara nga ministri i Bujqësisë Nenad Rikallo, Haradinaj bëri një gjest që u mirëprit nga të gjithë.
Ai me të dëgjuar zërin e imamit në xhaminë që gjendet jo fort larg ndërtesës së Kuvendit e ndali fjalën, ani pse thirrja e ezanit ishte pothuajse në përfundim.
>
Index:<1542>
Title:<https://www.koha.net/lemsh/99295/rakuni-qe-ngjiti-23-kate-dhe-mbertheu-internetin/>
Content:<
Një rakun shumë i guximshëm u shpëtua pasi bëri me mijëra persona që të mbanin frymën pezull, ndërsa ai ngjitej në një ndërtesë 23-katëshe në qyteton Shën Pol të Minesotës, përcjell MAPO.
Brejtësi i vogël e nisi aventurën e tij në katin e parë të ndërtesës së UBS, por kur disa punonjës tentuan ta kapin, ai vendosi se rruga më e sigurt ishte lart. U deshën 20 orë që rakuni të mbërrinte në majë të ndërtesës, por kjo nuk e trembi aspak brejtësin që me pushime të shkurtra, madje edhe me ndonjë sy gjumë, ia doli në misionin e jetës së tij.
Ngjarja bëri një bujë kaq të madhe në rrjetet sociale, saqë me mijëra njerëz panë “live” për orë të tëra ngjitjen e rakunit në ndërtesë. Fansat nuk munguan as në vendngjarje, ku shumë njerëz me dylbi ndiqnin aventuarën e kafshës së vogël në faqen e ndërtesës.
Rakunët janë të zakonshëm në SHBA, por kryesisht shihen në rrugica ku kërkojnë për ushqim mes mbeturinave nga ku kanë marrë nofkën “pandat e mbeturinave”.



>
Index:<1543>
Title:<https://www.koha.net/lemsh/99245/tatuazhet-qe-do-te-ju-benin-te-pendoheni-gjate-gjithe-jetes/>
Content:<
Bërja e një tatuazhi është ndoshta një nga ato gjëra që ne të gjithë kemi në listën tonë të dëshirave.
Duhet shumë kohë dhe guxim për të finalizuar një dizajn e për të marrë në fund tatuazhin që dëshironi. Tatuazhi shpesh herë rezulton gabim i bërë nën presion, emocione ose ndikimit të substancave.
Megjithatë, disa njerëz nuk arrijnë ta bëjnë atë mirë dhe përfundojnë duke u bërë qesharak për pjesën tjetër të jetës së tyre.
Hidhini një sy këtyre tatuazheve, të cilat do t’ju bëjnë të doni të ikni nga ky planet.

>
Index:<1544>
Title:<https://www.koha.net/lemsh/99207/amerika-do-ti-ktheje-vatikanit-letren-e-vjedhur-te-kolombit/>
Content:<
Shtetet e Bashkuara të Amerikës (SHBA) kanë bërë të ditur se do t’i kthejnë Vatikanit kopjen e letrës së shkruar në shekullin e 15-të nga Kristofor Kolombi, në të cilën zbuluesi rrëfen për familjen mbretërore të Spanjës, zbulimin e Amerikës.
Letra e Kolombit, e shkruar më 1493, do t’i kthehet Librarisë së Vatikanit, e cila u përshkrua si “shtëpia e duhur për letrën”. Libraria e Vatikanit pranoi një kopje në vitin 1921, mirëpo në vitin 2011 një ekspert zbuloi se letra ishte falsifikuar dhe ishte përdorur si zëvendësim gjatë vjedhjes, përcjell KsP.
Kopja e vjedhur ishte gjetur në qytetin amerikan, Atlanta, ku ishte arritur pasi një amerikan e kishte blerë atë nga një tregtar, në vitin 2004, pa e ditur se ajo ishte vjedhur.
do të jetë letra e tretë e shkruar nga Kolombi që është vjedhur dhe kthyer, një u kthye në Florence dhe një tjetër në Barcelonë.
>
Index:<1545>
Title:<https://www.koha.net/lemsh/99163/ditaret-e-udhetimit-zbulojne-racizmin-e-einsteinit/>
Content:<
Ditarët e udhëtimit privat të fizikanit të njohur Albert Einstein e i botuar rishtazi ka zbuluar pikëpamjet raciste dhe ksenofobie të tij.
Shkruar nga tetori 1922 deri në mars 1923, ditarët përcjellin përvojat e tij në Lindjen e Largët dhe Lindjen e Mesme.
Në to, Einstein bën përgjithësime gjithëpërfshirëse dhe negative, për shembull duke e quajtur kinezët "të zellshëm, të pistë dhe të mprehtë".
Einstein më vonë do të mbrojë jetën për të drejtat civile në SHBA, duke e quajtur racizmin "një sëmundje e njerëzve të bardhë".
Kjo është hera e parë që ditarët janë botuar si një vëllim i pavarur në anglisht, transmeton kp.
Ditarët janë publikuar nga Princeton University Press, si: “Ditët e Udhëtimit të Albert Einstein: Lindja e Largët, Palestina dhe Spanja, 1922-1923”. Ditarët u redaktuar nga Ze&#39;ev Rosenkranz, asistent drejtor i Institutit të Teknologjisë në Kalifornisë përgjatë projektit “Einstein Papers” apo në shqip “Letrat e Einsteinit”.
Fizikani i njohur udhëtoi nga Spanja në Lindjen e Mesme dhe nëpërmjet Sri Lankës, atëherë i quajtur Ceiloni, në Kinë dhe Japoni.
Fizikani e përshkruan arritjen në Port Said në Egjipt dhe përballet me "Levantina të çdo hije ... sikur të nxirren nga ferri" që vijnë në bordin e anijes për të shitur mallrat e tyre.
Ai gjithashtu përshkruan kohën e tij në Colombo në Ceilon, duke shkruar për popullin: "Ata jetojnë në prishje të madhe dhe erëza të konsiderueshme në tokë, bëjnë pak, dhe kanë nevojë pak".
Por fizikani i famshëm “nervozon” siç e përshkruan BBC, me komentet e tij më të prerjes për njerëzit kinezë.
Ai i përshkruan fëmijët kinezë si "shpirtra dhe të mpirë" dhe thotë se ndjen "një keqardhje nëse këta kinezë fitojnë të gjitha garat e tjera".
Në shkrime tjera ai e quan Kinën "një komb të veçantë si tufë" dhe "më shumë si automatë se njerëzit", përpara se të pretendonte se ka "pak ndryshim" midis burrave dhe grave kineze dhe të pyeste se si burrat janë "të paaftë për të mbrojtur veten" nga "tërheqja fatale" e femrave.
>
Index:<1546>
Title:<https://www.koha.net/lemsh/99153/sporti-me-brutal-ne-bote-eshte-futbolli-tradicional-italian-calcio-fiorentino/>
Content:<
Kupa botërore e FIFA’s është duke u afruar e si duket të gjithë janë të dhënë pas kësaj loje të bukur, ku përfshihen edhe këta njerëz me tatuazhe të Florence’s së Italisë me futbollin ‘alternativ’ të tyre, të quajtur “Calcio Fiorentino”.
Ky sport, mbahet për çdo vit në qytetin italian nga ekipi i Santa Croce deh aty sfidohen goditjet ndaj njëri tjetrit, me to shënohen pikë e çmimi i vetëm i fitores është lavdia, transmeton koha.net.
Kjo ndeshje vjetore ka katër ekipe të cilët përbëhen nga lagje të caktuara, njëra Santa Corce(të kaltrit), Santa Maria Novella (të kuqët), Santo Spirito (të bardhët) e San Giovanni (të gjelbër).
Ndeshja në mes të palëve me 27 lojtarë zgjat 50 minuta, nuk lejohet asnjë zëvendësim edhe nëse ka lëndime dhe në ndeshje shumica e lojtarëve lëndohen.
Kjo lojë për disa është shumë brutale, në mënyrë të veçantë për princin e Francës, Mbreti Henri III i cili e ka shikuar ‘Calcio Stario’ në 1573-ën të cilën e ka quajtur “shumë të vogël për t’u quajtur luftë e shumë brutale për ta quajtur lojë”, transmeton koha.net.
Megjithatë jo edhe aq shumë për shefin e Apple, Tim Cook i cili e shikoi këtë ndeshje gjatë kësaj jave.

 

>
Index:<1547>
Title:<https://www.koha.net/lemsh/99150/shahistja-indiane-terhiqet-nga-gara-per-shkak-te-shamise/>
Content:<
Kampionia indiane e shahut, Soumya Swaminathan, u tërhoq nga një turne aziatik në Iran, për shkak të ligjit për mbulim të detyrueshëm të kokës në këtë vend.
Swaminathan tha se ky rregull është shkelje e të drejtave të saj personale.
"Në rrethanat aktuale, mënyra e vetme për mua që të mbroj të drejtat e mia personale, është të mos shkoj në Iran", tha ajo në një postim në Facebook.
Kampionati i Shahut në Azi do të nisë muajin e ardhshëm në Iran.
Swaminathan, e cila është numër 5 në Indi, u tha mediave lokale se turneu, fillimisht, ka qenë e paraparë të mbahet në Bangladesh.
"Me publikimin e datave dhe vendit të ri, unë u tërhoqa", tha ajo.
Kjo nuk është hera e parë që një atlete e Indisë tërhiqet nga një turne, për arsye të njëjtë.
Heena Sidhu, qitëse me armë, u tërhoq nga një turne në Iran në vitin 2016.
>
Index:<1548>
Title:<https://www.koha.net/lemsh/99137/polici-rrugor-2-3-metra-i-gjate-e-qe-peshon-190kg/>
Content:<
Nëse dëshironi të bëni një selfie me policin rrugor më të gjatë në botë, atëherë do të ishte një ide e mire të merrnit shkallët me vete.
Jagdeep Singh, nga India, është 2.3 metra i gjatë dhe peshon 190 kg, transmeton tch.
Singh e ndalojnë gjithmonë në rrugë për të bërë foto, pasi ai tërheq vëmendjen me gjatësinë e tij. Në fakt, Jageep është aq “gjigant” sa që uniforma e tij përgatitet nga një rrobaqepës i veçantë dhe këpucët ja porosisin jashtë shtetit.
Më parë mendohej se polici rrugor më i gjatë në botë ishte Rajesh Kumar nga Haryana në Indi, 2.2 metra.

>
Index:<1549>
Title:<https://www.koha.net/lemsh/99054/13-vjecarja-me-zerin-e-saj-mahnit-jurine-e-americans-got-talent/>
Content:<
Një nxënëse 13-vjeçare nga Britania e Madhe ka siguruar një vend në çerekfinalen e America’s Got Talent pasi ka mahnitur jurinë me performancën e saj të jashtëzakonshme.
Courney Hadwin nga Hesleden në County Durham u duartrokit nga të pranishmit pas performimit të këngës “Hard to Handle” nga Otis Redding.
Howie Mandel, njëri nga anëtarët e jurisë ishte aq i mahnitur me performancën e 13-vjeçares sa shtypi butonin për ta dërguar drejt në çerekfinale.

>
Index:<1550>
Title:<https://www.koha.net/lemsh/99003/ne-vend-se-ne-arkivol-varros-babain-brenda-bmw-s-66-mije-dollaresh/>
Content:<
Një djalë nigerian e ka varrosur babanë e tij, duke e futur trupin e të ndjerit brenda një BMW-je, në vend të një arkivoli.
Djali i pasur, i identifikuar vetëm si Azubuike, humbi babanë e tij, por sipas mediave lokale gjithmonë i kishte premtuar atij një ditë se do të kishte një veturë luksoze, transmeton Shqip raportimet. E teksa i ati vdiq në fshatin e largët Ihiala, Azubuike bleu një BMW 66 mijë dollarë për të varrosur të atin.
Një foto e pabesueshme e shkrepur gjatë funeralit tregon se vetura luksoze u fut brenda një varri gjashtë metra të thellë të hapur me dorë në fshat. Fotoja është bërë virale në mediat sociale.
Sipas NAIJ.com, djali vendosi ta nderonte babanë duke blerë një veturë luksoze për udhëtimin e tij të fundit dhe e vendosi trupin brenda. Vendasit thanë se BMW është e pajisur me Sat Nav për ta ndihmuar të ndjerin të gjejë rrugën e tij drejt portës së parajsës.
>
Index:<1551>
Title:<https://www.koha.net/lemsh/99001/cifti-krijon-shtepine-me-shishe-vere-e-goma-veturash/>
Content:<
Një çift i ri krijoi një shtëpi duke përdorur materiale, si goma veturash dhe shishe vere, të cilat shumica prej nesh nuk do të mendonin se mund t’i përdornin për këtë qëllim.
Taylor Bode dhe Steph ndërtuan shtëpinë e ëndrrave të tyre në malet Santa Cruz me mure prej druri të përforcuara me goma veturash.
Kostoja për ndërtimin e shtëpisë së tyre arriti shifrën e 10,000 dollarëve.

>
Index:<1552>
Title:<https://www.koha.net/lemsh/98977/te-krishteret-e-perfytyrojne-zotin-me-fytyre-rinore-dhe-tipare-femerore/>
Content:<
Zoti ka një fytyrë rinore dhe tipare femërore.
Kështu të paktën mendojnë shkencëtarët e Karolinës së Veriut (SHBA), të cilët kanë krijuar një skicë të Zotit duke u bazuar në atë që mendojnë të krishterët amerikanë.
Pra, pamja nëpër filma ku Zoti duket i moshuar dhe me mjekër të madhe e të bardhë nuk është ajo që kanë në mend të krishterët.
Në studim u pyetën 511 amerikanë, të cilët zgjodhën mes një morie fytyrash kur u pyetën se si mendonin se dukej Zoti.
Duke kombinuar të gjithë fytyrat e përzgjedhura, kërkuesit shkencorë arritën që të “kompozonin” fytyrën e Zotit.

>
Index:<1553>
Title:<https://www.koha.net/lemsh/98935/ku-kushton-kafeja-me-shtrenjte/>
Content:<
Banka zvicerane United Bank of Switzerland, në kuadër të kërkimit të madh vjetor për çmimet dhe fitimet, ndërmjet tjerash është marrë edhe me çmimet e kafesë në qytete të ndryshme të botës.
Hulumtimi merret me çmimin e një kafeje në kafene të zakonshme.
Kryeqyteti i Katarit Doha ndodhet në krye të listës dhe njerëzit mesatarisht për këtë pije të adhuruar duhet të paguajnë 5,47 euro.
Kopenhaga renditet e dyta, ku një kafe mesatarisht kushton në kafenetë e kryeqytetit danez 4,98 euro, transmeton KosovaPress.
Në Dubai një kafe kushton 4,87 euro, në Cyrih 4,26 euro, Shangaj 3,93 euro, Pekin 3,78 euro, Vjenë 3,71 euro, Moskë 3,67 euro, Nju Jork 2,67 euro. Pak më lirë një kafe kushton në Nju Delhi - 1,30 euro, Sao Paulo 1,28 euro, Johanesburg 1,27 euro, Stamboll 1,20 euro, Kajro 1,15 euro dhe Milano 1,14 euro, Mumbai 0,90 euro, Romë 0,85 euro, Lisbonë 0,63 euro dhe Lagos 0,53 euro.
>
Index:<1554>
Title:<https://www.koha.net/lemsh/98792/ne-izrael-zbulohet-shpella-me-varre-2000-vjecare/>
Content:<
Kontraktuesve të Komunës së Tiberias iu ndërprenë punimet kur i gjithë betoni që hodhën në vrimat e thella prej 20 metrash, që kishin shpuar për të ndërtuar një lagje të re, u zhduk. Papritur një gërmues mekanik gjeti hyrjen në një shpellë, ku edhe gjetën betonin e humbur – dhe u zbulua një varrezë unike 2 mijë vjet e vjetër, transmeton sot “Koha Ditore” shkrimin e Israel Times.
Shpella me tri dhoma përfshinë hyrjen e dekoruar dhe dy dhoma të varrimit. Në hyrje, që është dëmtuar nga gërmimi, ende shihen mbetjet e mureve të pikturuara me të kuqe, të verdhë e të bardhë. Këto i ka bërë të ditura arkeologu Yari Amitsur nga “Israel Antiquties Authority”. Sipas tij, “shpella është një zbulim fascinues pasi që është një prej gjetjeve më unike në rajon”.
Në një bisedë për “The Times of Israel”, Amitsur inspektor i antikitetit i Tiberias dhe në rajonin e Lower Galilee, ka thënë se kompleksi i varrezës besohet se ka qenë pjesë familjare. Fillimisht, deshifrimi i mbishkrimeve greke është gjetur në arkivole të vogla dhe në varrezë, që nënkupton se babai dhe djali janë varrosur aty. Emrat nuk tregojnë për religjionin apo sfondin e atyre që janë të varrosur, pasi që edhe elita hebraike përdorte emra grekë: për shembull lideri i hasmoneanëve të shekullit II para Krishtit, Yohanan Hyrcanus.
“Latimi i kualitetit të lartë të gurit, kompleksiteti i shpellës, dekorimet dhe mbishkrimet greke tregojnë se shpella i ka takuar një familjeje të pasur, e cila ka jetuar në periudhën e romakëve”, ka thënë Amitsur.
Sipas tij, urnat dhe qoshet për shtrirjen e trupave të pajetë janë të dhëna mbi datimin e shpellës. Nga shekulli i parë para Krishtit deri tek shekulli i dytë i kohës sonë, praktikat e varrezave përfshinin shtrirjen e të vdekurve në vende të veçanta dhe më pas ktheheshin pas një viti për t’i marrë eshtrat e më pas për t’i vendosur ato në arkivole të vogla të qeramikës apo urna.
Kjo, sipas Amitsurit, është gjeneza e zakoneve hebraike për të vizituar varrin një vit pas vdekjes. Pas kësaj, trupi është shtrirë në një vend të ngrohtë në sarkofag dhe është lënë të pushojë në paqe.
Sipas Amitsurit, është shumë e pazakontë që në këtë rajon të gjenden varreza të tilla, derisa të tilla mund të gjenden më shumë në pjesë të tjera të shtetit, si në Beit Shearim dhe në rajonin e Jerusalemit. Ai është në dijeni vetëm për një të tillë në një tjetër rajon.
Në bazë të një komunikate nga “IAA”, shpella është e bërë nga gurët dhe sa i përket pjesës hyrëse, e ka një dhomë të madhe qendrore me disa varreza të dekoruara me qeramikë dhe urna të gurit, e po ashtu edhe me varreza të vogla të brendshme (aty ku është gjetur betoni). Dyert me gurë të gdhendur dikur shërbenin për të mbyllur hyrjen në secilën dhomë. Tiberias ishte emëruar në nder të Perandorit Romak Tiberius dhe është themeluar në shekullin XVIII nga djali i Herodit të Madh, Herod Antipas. Në bazë të komunikatës së “IAA”, ai u bë qytet i madh dhe shërbeu si kryeqytet i Galilee.
“Në periudhën romake dhe bizantine, disa fshatra të vogla u rritën për tu bërë qytete, përfshirë Beit Maon, vendi i Resh Lakish, Kofra, Be’er Meziga, dhe shumë të tjerë”, shkruhet në komunikatë. Tani shpella është duke u testuar dhe kryetari i Tiberias, Yossi Ben David premtoi se plani i lagjes së re do t’i përshtatet ruajtjes dhe konservimit të saj.
>
Index:<1555>
Title:<https://www.koha.net/lemsh/98840/nje-proverb-kineze-e-ivankas-le-pa-fjale-pekinin/>
Content:<
Kinezët u përpoqën sot të gjenin origjinën e një proverbi atribuar Perandorisë kineze të Mesjetës nga Ivanka Trump, vajza e presidentit amerikan, në një kohë që ky i fundit ndodhet në samit me drejtuesin koreano-verior, Kim Jong Un.
“Skeptiku nuk duhet ta ndërpresë atë që vepron – proverb kinez”, shkroi dje në mbrëmje Ivanka Trump në një postim në Twitter, disa orë para takimit historik në Singapor mes drejtuesve të dy vendeve, transmeton ATSH raportimin e AFP-së.
”Asnjë dyshim të shohësh presidentin amerikan të ndërmarrë një denuklearizim të plotë të Koresë së Veriut”.
Referenca habiti përdoruesit kinezë të internetit, të cilët po lodheshin të gjenin gjurmën më të vogël të proverbit në fjalë.
“Kryeredaktori ynë nuk gjeti se për çfarë proverbi bëhej fjalë. Ndihmë!”, theksoi faqja e informacionit të Sina-s, shoqëria që menaxhon rrjetin social Weibo.
Në mijëra mesazhe, përdoruesit e faqeve të mikroblogjeve nuk arrinin të binin dakord për origjinën e largët të proverbit. Dhe disa nuk hezituan të tallnin vajzën e presidentit amerikan, gjithashtu këshilltare në Shtëpinë e Bardhë.
“Ajo e ka gjetur këtë te biskotat surprizë tek Panda Express”, shkruante një përdorues i Weibo duke iu referuar këtyre ëmbëlsirave të vogla me mesazhe të ofruara në fund të vaktit, në një restorant të njohur kinez në SHBA.
>
Index:<1556>
Title:<https://www.koha.net/lemsh/98831/gjendet-breshka-e-rralle-40-vjecare-ne-brigjet-e-orikumit/>
Content:<
Breshka e llojit Caretta-Caretta me një peshe prej 40 kg ka rënë në rrjetat e peshkatarëve të Orikumit.
Peshkatari Sherif Durmishi shprehet se kjo breshkë është rreth 40-vjeçare dhe është e llojit Caretta-Caretta.
Sipas tij, breshka nuk ka asnjë shenjë dëmtimi dhe është me shëndet të plotë. Priten që të vijnë specialistët e zonave të mbrojtura që ta matrikullojnë dhe më pas ta lëshojnë në det.
Sipas tij, afrimi i këtyre specieve ka ndikuar edhe nga moratorium, por dhe ngrohja e ujërave, transmeton tch. Kohët e fundit, bën me dije peshkatari Durmishi janë shtuar rastet kur në rrjetat e peshkatarëve bien gjallesa të rralla, ku kjo ka ardhur si pasojë e moratoriumit, por edhe ngrohjes globale.
“Është e vërtetë”, shprehet Durmishi “se ka disa persona të papërgjegjshëm që gjuajnë me dinamit, por ne si peshkatarë kemi filluar të monitorojmë çdo person duke lajmëruar organet kompetente”.

>
Index:<1557>
Title:<https://www.koha.net/lemsh/98766/hamburgeri-i-pamundur-ndash-pa-mish-qe-kenaq-edhe-mishngrenesit-edhe-vegjetarianet/>
Content:<
Pas vitesh pune kërkimore dhe rreth 400 milionë dollarë fonde, kompania “Impossible Foods” ka futur në tregun vegjetarian produktin më të fundit të hamburgerave pa mish. Qëllimi i kësaj kompanie të re nga Kalifornia është të bëjë një produkt natyror dhe organik, i cili do t’u japë njerëzve kënaqësinë e të ngrënit të mishit, por pa kolesterol, antibiotikë, hormone, bakterie të dëmshme... dhe mbi të gjitha – pa mish fare.
Ka pamjen e mishit..., skuqet në zgarë si mishi..., ka shijen e mishit..., por nuk është mish.
“Hamburgeri i Pamundur” është prodhuar i gjithi nga bimët dhe me vetëm një pjesë të vogël të mundimit që duhet për të prodhuar një hamburger nga mishi. Shumë prej mishngrënësve thonë madje se u pëlqen më shumë.
Ky hamburger vegjetarian ka katër përbërës bazë: grurë, i cili ofron proteinën; patate, e cila lidh elementet së toku; esencë arre kokosi, e cila i jep lëngshmërinë; si dhe një përbërës të katërt të veçantë.
“Vetëm ne e kemi këtë përbërës të quajtur ‘heme’, i cili gjendet jo vetëm në gjakun e kafshëve, por edhe tek bimët. Ne ia dolëm mbanë ta prodhojmë nga një burim natyror bimor dhe si rezultat kemi një hamburger që ka karakteristikat e një hamburgeri nga mishi”, thotë David Lee, drejtor i kompanisë “Impossible Foods”.
Tal Ronnen, kuzhinier dhe pronar i një restoranti të rëndësishëm vegjetarian në Los Anxheles, thotë se kjo tashmë po ndryshon gjithçka.
“Ka ndryshuar mënyrën se si njerëzit perceptojnë hamburgerin. Megjithëse ne jemi restorant vegjetarian, ky produkt ka qenë ndër më popullorët”, thotë zoti Ronnen.
Restoranti “Umami Burger” është i specializuar për hamburgerat gourmet dhe thotë se tashmë po shtohet kërkesa për “Hamburgerin e Pamundur”.
Ky është një lajm i mirë për kompaninë që e prodhon.
“E krijuam kompaninë me synimin që të kemi një ndikim global. Krahas SHBA-së, kemi filluar operacionet edhe në Hong Kong, nga i cili shpesh fillojnë tendencat e reja ushqimore për Azinë”, thotë zoti Lee.
Fabrika e re e kompanisë në Oklahoma ka kapacitetin për të prodhuar mbi 5 milionë e gjysëm “Hamburgera të Pamundur” në muaj... Ky kapacitet prodhimi na bën të besojmë se së shpejti ky produkt do të shfaqet në menutë e restoranteve në gjithë SHBA-në dhe në mbarë botën.
>
Index:<1558>
Title:<https://www.koha.net/lemsh/98724/zelanda-e-re-u-shpall-lufte-minjve-per-te-shpetuar-shpendin-kiwi/>
Content:<
Zelanda e Re ka konfirmuar plane kundërthënëse për të vrarë çdo mi të vetëm në vend për të shpëtuar shpendin e saj kombëtar, Kiwi.
Por plani për të eliminuar dëmtuesit është quajtur nga kritikët si joreal dhe ka të ngjarë të kushtojë miliarda funta, transmeton ksp.
Kiwi është nën kërcënim, pasi ajo ka fole në tokë, dhe vezët dhe zogjtë e saj hahen.
Qeveria vlerëson se 25 milionë zogj vendas të të gjitha llojeve vriten çdo vit nga minjtë.
Falë përpjekjeve të grupeve të ruajtjes, Kiwit janë duke u shtuar me sukses në ishujt e vegjël jashtë bregdetit dhe në rezervat e natyrës që janë pa grabitqarë.
Kiwi dhe zogjtë e tjerë të rrallë që lindin në Zelandën e Re janë kaq të prekshme, sepse ata kanë evoluar për një botë pa grabitqarë me dhëmbë të mprehtë sikurse janë minjtë.
Si rezultat, numri i gjallesave kiwi është ulur nga miliona në rreth 68.000 sot, me një specie që kërcënon të zhduket.
>
Index:<1559>
Title:<https://www.koha.net/lemsh/98690/nasa-akullnaja-me-e-madhe-po-leviz-ne-drejtim-te-ujerave-te-ngrohte/>
Content:<
Agjencia amerikane për kërkime hapësinore, NASA, bëri të ditur se akullnaja më e madhe në botë ka filluar të lëvizë nga poli i jugut në drejtim të ujërave të ngrohtë.
Bëhet fjalë për një akullnajë me sipërfaqe prej 11.000 kilometrash katrorë, e cila 18 vjet më parë u shkëput nga pllaka e akullt antarktike e Rosit, transmeton Anadolu Agency (AA).
E përditshmja britanike “Daily Mail“ shkruan se videot e stacionit hapësinor ndërkombëtar shfaqin qartë akullnajën gjigante duke lëvizur në drejtim të ishujve South Georgia dhe South Sandwich në jug të Oqeanit Atlantik.
Shkencëtarët supozojnë se akullnaja do të shkrihet me të hyrë në detrat e ngrohtë.
Në 18 vitet e kaluara, ishulli i akullt lundronte i lirë rreth Antartikut, duke përshkuar afër 10.000 kilometra.
>
Index:<1560>
Title:<https://www.koha.net/lemsh/98667/pse-duhet-ta-mbani-canten-ne-krahun-e-majte/>
Content:<
Mirësjellja është shenjë e një kulture të mirë. Nëse dëshironi që të lini përshtypjen e duhur te njerëzit e tjerë, duhet t’i dini disa rregulla bazike të mirësjelljes.
Njëra nga këto rregulla që nuk duhet ta harroni, është ajo që çantën duhet ta mbani në krahun e majtë.
Në ndonjë ngjarje shoqërore, dora juaj e djathtë duhet të jetë e lirë, përcjell KosovaPress.
Kjo për shkak se me dorën e djathtë i përshëndetni njerëzit dhe kështu gjithmonë do të jeni më të lirë apo gatshëm që t’u afroheni atyre.
>
Index:<1561>
Title:<https://www.koha.net/lemsh/98662/kur-ndeshja-e-futbollit-nderpritet-nga-hellip-nje-tufe-bletesh/>
Content:<
Një moment i mahnitës kur ndeshja e futbollit ndërpritet nga një tufë bletësh që hyjnë në fushë e për pasojë lojtarët u detyruan të shtriheshin në fushë.
Të 22 lojtarët në fushë u shtrinë në barin e gjelbër me duart mbi kokë teksa insektet kaluan mbi stadium, transmeton tch.
Pushtimi i çuditshëm ndodhi të shtunën në ndeshjen në shtëpi të Liga de Portoviejo, kundër Manta në Ekuador.

>
Index:<1562>
Title:<https://www.koha.net/lemsh/98621/kryeministrit-te-kanadase-i-bien-vetullat-ne-transmetim-live/>
Content:<
Justin Trudeau është cilësuar si një prej kryeministrave më karizmatikë dhe më të pashëm në botë. Ai është mjaft bukurosh, por kohët e fundit, ose më saktë, gjatë 24 orëve të fundit, duket se ka lanë pak nam.
Ose ndoshta ka fituar më shumë popullaritet, pas një video-aksidenti që i ka ndodhur teksa ka qenë në transmetim ‘live’. Atij i kanë rënë vetullat gjatë konferencës për shtyp, në krah të presidentit francez, Emmanuel Macron, në kuadër të samitit të G7.
Teksa ishte duke folur, askush nuk e kishte mendjen tek fjalët, por tek vetullat e kryeministrit, të cilat ishin duke rënë, transmeton Koha Jonë raportimet..
Dukej qartë që kishte vendosur një palë vetulla fallco, të errëta, për t’u dukur edhe më tërheqës, por ato nuk ishin ngjitur siç duhet, e për rrjedhojë, i rrëshqitën nga fytyra.
Videoja është bërë menjëherë virale dhe është shpërndarë me qindra herë në internet.

>
Index:<1563>
Title:<https://www.koha.net/lemsh/98619/finlanda-vendi-i-me-te-lumturve-ne-bote/>
Content:<
Vendi ku ka njerëzit më të lumtur në botë është Finlanda. Sipas hulumtimit të publikuar pak kohë më parë Finlanda zë vendin e parë si vendi me i lumtur në botë.
Finlanda ka kaluar Norvegjinë për t’u listuar si vendi i parë më i lumtur në botë, thuhet sipas një raporti të Kombeve të Bashkuara.
Raporti Botëror i Lumturisë theksoi gjithashtu edhe rënien e SHBA-së, me një krizë të obezitetit, abuzimit me substanca dhe depresionit.
Studimi zbulon se katër vendet e para janë zënë nga vendet nordike, me Finlandën të parën dhe pas saj është radhitur Norvegjia, Danimarka dhe Islanda.
>
Index:<1564>
Title:<https://www.koha.net/lemsh/98588/habiten-shkencetaret-nje-krijese-misterioze-del-nga-deti/>
Content:<
Një krijesë misterioze është gjetur në bregun e një plazhi afrikan dhe ka habitur shkencëtarët. Studiuesit kanë mbetur të habitur kur kanë parë krijesën 6 metra të gjatë në bregun e Parkut Kombëtar të Dorob.
Kafsha e çuditshme kishte ngjashmëri mes një balene dhe një delfini, por gjendja në të cilën ishte dekompozuar trupi e bënte të pamunduar përcaktimin e saktë.
Por pas një studimi të detajuar, shkencëtarët dolën në përfundimin s kjo krijesë është një balenë “Cuvier”. Kjo është hera e dytë që gjendet një kafshë e tillë në Namibi që prej vitit 2000.
>
Index:<1565>
Title:<https://www.koha.net/lemsh/98587/ne-nivice-te-tepelenes-zhvillohet-konkursi-i-cjapit-me-te-bukur/>
Content:<
Në Nivicë të Tepelenës është mbajtur një konkurs i ri dhe i veçantë në “PAN-FEST Nivica”.
Konkursi përfshin përzgjedhjen e cjapit më të bukur të krahinës. Festa do të jetë e përvitshme, ndërsa kjo ishte hera e parë që zhvillohej, duke u shndërruar një traditë për këtë zonë.
Në konkursin e zhvilluar shihet dhe kryetari i bashkisë së Tepelenës, Tërmet Peçi, ku së bashku me njerëz të tjerë qëndrojnë nën hijet e rrapit të Nivicës ndërkohë që banorët kalojnë aty duke reklamuar cjeptë e tyre.
Nuk dihet cili është zgjedhur cjapi më i bukur i zonës së Kurveleshit, por duke iu referuar fotove dhe mënyrën e qëndrimit të kryebashkiakut, duket se ky i fundit është pjesë e jurisë vlerësuese.
>
Index:<1566>
Title:<https://www.koha.net/lemsh/98577/anija-luftarake-e-hitlerit-qe-u-mbijetoi-dy-bombave-atomike/>
Content:<
Më 1 korrik 1946, marina amerikane ankoroi në atolin Bikini qindra anije të ndryshme luftarake; bartësit e aeroplanëve, shkatërruesit, transportuesit, nëndetëset ... Nuk kishte një njeri të vetëm në ndonjë kuvertë. Por kjo ishte arsyeja pse kishte mijëra dhi, derra, minj.
Piloti i bombarduesit B-29 nuk ishte shumë i saktë, ai gjuajti disa minuta para orës nëntë bombën atomike të quajtur “Gilda” prej 8,000 metrash, në mënyrë që nga lartësia prej vetëm 158 metra mbi nivelin e detit ndodhi një shpërthim bërthamor prej 23 kilotonë TNT- me një valë tronditëse shkatërruese prej mijëra e mijëra shkallë të nxehtësisë goditi anijet. Gazetat shkruan me rastin e këtij testi për një shpërthim zhgënjyes.
USS Gilliam ishte i vjetër, por përveç tij, vetëm katër anije u dërguan drejt në fund. Problemi ishte se piloti për 649 metra humbi objektivin dhe vala e shokut nuk ishte e njëjtë me atë që kishte llogaritur ushtria. Megjithatë, të gjitha anijet në një rresht u dogjën absolutisht, skelat e çelikut ishin deformuar tmerrësisht ... me përjashtim të një anijeje; lufta “Prinz Eugen” mbeti pothuajse e pambaruar.
Vetëm pak ditë më vonë, anija i mbijetoi një testi tjetër bërthamor, këtë herë të saktë, dhe hyri në histori. Ingo Bauernfeind publikoi librin “Prinz Eugen”, duke shpjeguar rrugën e luftanijes në vitin 1938. Hitleri kishte një plan të madh me këtë anije, transmeton ksp. Ai ishte personalisht i pranishëm në Kiel, kur më 22 gusht Magdolna Horthy, gruaja e kuislingut të ardhshëm hungarez Miklos Horthy pagëzoi anijen.
Tre vjet më vonë, anija e gjatë 210 metra dhe e armatosur me topa të kalibrit 20 centimetra, lundroi drejt Atlantikut së bashku me “Bismarck”, përbindësh monstruoz vrasës çeliku, për të sulmuar anijet tregtare britanike, të cilat në linjat nga SHBA dhe Kanadaja mbanin Britaninë e Madhe në jetë, në mes të pushtimit nazist të luftës në Evropë. “Prinz Eugen”-it shpejt i doli zëri si një “anije me fat”.
Para se të nisej në detyrën e parë më 2 korrik 1940, ajo i mbijetoi bombardimeve të drejtpërdrejta. Së dyti, kur po lundronte, u nda nga “Bismarck” dhe u përball me flotën tregtare britanike pak para se “Bismarck” të fundosej nga Marina Mbretërore Britanike në fund të oqeanit me mbi 2000 vetë në kuvertë. Është gjithashtu e vështirë të imagjinohet se si anija do të nxirrte për të ndarë fatin e luftës së “Bismarck”-ut.
Më në fund, në vitin 1942, anija arriti të shpërthejë bllokadën britanike në La Mansh, dhe u kthye e sigurt në Gjermani. Pjesën tjetër të luftës e kaloi si anije për ushtrime të marinarëve dhe për të transportuar refugjatë gjermanë në Baltik. Fundin e luftës e priti të ankoruar në Kopenhagë si anija më e madhe luftarake e mbijetuar gjermane. Rreth saj, britanikët dhe sovjetët u grindën ashpër se kujt do t’i takojë.
Amerikanët nuk ishin veçanërisht të interesuar për anijen, por u takoi si një pre e luftës pas tombolës së organizuar nga aleatët, pasi ata nuk mund të binin dakord ndryshe. Ajo hyri në Marinën e SHBA tani si USS Prinz Eugen, me 574 anëtarë të ekuipazhit gjerman që duhet t&#39;i shpjegonin amerikanëve të gjitha detajet teknike.
Inxhinierët amerikanë ishin të impresionuar nga teknika gjermane dhe për t’i inkorporuar ato në industrinë e anijeve të Marinës së SHBA. Pasi hoqën nga anija gjithë pajisjet luftarake, e dërguan në Paqësor. Si një viktimë e planifikuar e një sulmi testues bërthamor. Pas testit të parë, USS Prinz Eugen me anijet e tjera ishte objektivi edhe në herën e dytë. Këtë herë bomba atomike u vendos në një thellësi prej 27 metrash.
Atoli Bikini u godit nga valë në lartësi 30 metra. Në fund të oqeanit mbeti një krater i thellë nëntë dhe i gjerë 600 metra, dhe lëkundja e tokës në bregun perëndimor të Shteteve të Bashkuara u ndje si magnitudë 5.5. Anija luftarake ‘Arkansas’ u fundos sikur të ishte nga letra.
Transportuesi i aeroplanëve “Saratoga” u fundos gjithashtu. USS Prinz Eugen mbijetoi edhe këtë, por u dëmtua keq dhe në fund amerikanët planifikuan ta godasin me bombën e tretë atomike. Por kjo tashmë ishte shumë e shtrenjtë, dhe hoqën dorë.
Në fund të vitit 1946, anija më në fund tregoi se nuk mund të qëndronte më. Valvolat ishin gati të liroheshin dhe nuk kishte kuptim që të përpiqej të parandalonte fundosjen e saj më 22 dhjetor 1946.
>
Index:<1567>
Title:<https://www.koha.net/lemsh/98505/ruset-ne-mision-te-vecante-dergojne-topin-laserik-ne-hapesire/>
Content:<
Agjencia ruse e Kërkimeve Hapësinore Roskosmos planifikon të shkatërrojë mbeturinat në orbitën më të ulët të Tokës duke përdorur një laser të fuqishëm tre metra të lartë.
Nëse testet janë të suksesshme, kjo metodë do të sigurojë sigurinë e eksplorimit të mëtejshëm të universit.
Zhvillimi i kësaj teknologjie është bërë nga "Precision Systems Corporation", ose dega Roskosmos, transmeton KP.
Kompania ka kërkuar mbështetje për kërkimin dhe zhvillimin, si dhe për laser punë eksperimentale, rrezet e të cilit mund të shkatërrojnë bërllokun në hapësirë.
Një rreze laser e fuqishme do të vendoset në një teleskop të lartë tre metra, ndërtimi i të cilëve është në zhvillim e sipër. Teleskopi është projektuar për të vëzhguar satelitë dhe mbetje potenciale të rrezikshme të hapësirës, dhe në rast miratimi të projektit, do të përpunohet në një laser të madh.
Sipas supozimit të Agjencisë së Hapësirës së NASA-s, më shumë se 500.000 copë mbeturina janë në hapësirë, prej tyre 20.000 janë të mëdha sa një top bejsbolli.
>
Index:<1568>
Title:<https://www.koha.net/lemsh/98499/kriminelet-me-te-bukura/>
Content:<
Një profil Instagrami ka grumbulluar foto të atyre që i konsideron kriminelet më të bukura në qarkullim.
Shumica e vajzave që do të shikoni në fotot e mëposhtme janë arrestuar për drejtim mjeti në gjendje të dehur dhe vjedhje, por ka edhe nga ato që janë arrestuar për krime të rënda, transmeton tch.
Edhe pse përballë policisë, këto bukuroshe pozojnë duke qeshur dhe me flokët e rregulluara.

>
Index:<1569>
Title:<https://www.koha.net/lemsh/98448/spacex-kishte-premtuar-te-dergonte-turiste-te-pasur-ne-hene-brenda-2018-es/>
Content:<
Vitin e shkuar, kompania e raketave të Elon Musk, SpaceX, njoftoi se në vitin 2018 do të fillonin të dërgonin klientë në një udhëtim rreth hënës.
Deri më sot nuk është njoftuar asgjë tjetër, por ka pasur të dhëna që tregojnë se misioni s’do të bëhet këtë vit, e ndoshta as në vitet e ardhshme, transmeton tch.
Zëdhënësi i SpaceX, James Gleeson, konfirmoi këtë javë se kompania vazhdon të planifikojë udhëtime individësh përreth hënës. Por ai nuk jep detaje të mëtejshme për se kur do të kryheshin misionet.
Plani fillestar ishte të çonin turistë në hapësirë, identiteti i të cilëve do të mbahej sekret, me një raketë “Falcon Heavy”. Këto janë raketat masive të SpaceX që dërguan Teslan e Musk-ut në hapësirë, për udhëtimin historik të përurimit, katër muaj më parë.
Megjithatë, Musk tha në muajin shkurt për gazetarët se SpaceX nuk ka në plan, tani për tani, të certifikojë Falcon Heavy për të transportuar njerëz në hapësirë. Kjo nënkupton se planet e tij për të transportuar turistë në hapësirë kanë ndryshuar.
Megjithatë, Musk tha se SpaceX do ta kthejë përqendrimin te ideja tjetër guximtare: Raketa Big Falcon, os BFR. Kjo është anija hapësinore dhe sistemi raketor që kompania do të ndërtojë për të dërguar njerëz në hapësirë.
“Njerëzit mund të dërgohen në hënë edhe me Falcon Heavy,” tha Musk në atë kohë, “Por unë nuk e rekomandoj, sepse arkitektura e re e BFR është e përshtatshmja.”
Gleeson, zëdhënësi i SpaceX, refuzoi të thotë nëse kompania e ka ndryshuar planin për raketën që do të përdoret për misionin në hënë.
Por nëse planet për të përdorur Falcon Heavy janë braktisur, turistët anonimë të hapësirës duhet të vazhdojnë të presin derisa sistemi ambicioz i BFR të jetë gati për ta.
Musk tha në fillim të këtij viti se SpaceX do të fillojë ta testojë BFR në vitin 2019, dhe sistemi i plotë mund të jetë gati për udhëtim hapësinor në vitin 2022.
Megjithatë, Musk njihet si tip që jep afate shumë optimiste. Falcon Heavy-n e kishte planifikuar fillimisht në fillim të vitit 2013, por realizimi ndodhi katër vite më vonë.
Kreu i Operacioneve të SpaceX, Gwynne Shotwell, dha një afat më bujar për nisjen e BFR-s. Ai tha gjatë një konference në “TED Talk”, këtë prill, se misioni do të kryhej brenda një dhjetëvjeçari.
Edhe sikur Musk të ndryshojë mendje e të vendosë ta përdorë Falcon Heavy për misionin në hënë, prapë, nuk ka gjasa të ndodhë brenda vitit.
Kur plani u njoftua fillimisht, kompania tha se misioni të fillonte pasi të kishin dërguar astronautët e NASA-s, më parë, në disa udhëtime të rregullta, gjë që ende nuk ka ndodhur.
SpaceX nënshkroi një marrëveshje me NASA-n në vitin 2015 për të gjetur një mënyrë që astronautët të shkonin e të vinin nga Stacioni Hapësinor duke përdorur raketat Falcon 9, një raketë më e fuqishme se Falcon Heavy apo BFR.
Por kompania ka hasur shumë vonesa, dhe konkurrentët e tyre, Boeing (BA), kanë gjithashtu një kontratë me NASA-n.
Parashikimet e NASA-s thonë se SpaceX mund t’i dërgojë astronautët e parë në stacionin hapësinor rreth muajit dhjetor. Zyra Amerikane e Llogaridhënies tha se mund të ndodhë disa muaj më vonë se dhjetori.
Shumë pyetje mbeten pa përgjigje për sa i përket planeve turistike të SpaceX, por kompania e Musk-ut, ndërkohë, vazhdon të ketë sukses me biznesin kryesor, dërgimin e satelitëve në orbitë dhe ngarkesa në Stacionin Hapësinor.
Të hënën, SpaceX nisi misionin e 11-të për këtë vit, një numër shumë i lartë misionesh, që tregon se SpaceX e ka shkundur industrinë e fjetur të raketave.
Kompania u themelua nga Musk në vitin 2002 dhe hyri në treg me një risi: raketa të ripërdorshme, gjë që e uli koston e udhëtimit në hapësirë.
>
Index:<1570>
Title:<https://www.koha.net/lemsh/98447/2500-gra-zhvishen-ne-plazh-per-rekord-te-ri-boteror/>
Content:<
Më shumë se 2.500 gra janë zhveshur në një plazh të Republikës së Irlandës për të thyer kështu rekordin botëror për larjen pa rroba në det.
Plazhi i Magheramores, në jug të qytetit Wicklow, ishte vendi “mikpritës” i shfaqjes vetëm për femra mëngjesin e së shtunës.
Përpjekjet e 2505 grave vendosën kështu një rekord të ri “Guinness”, duke thyer atë që ishte vendosur në vitin 2015, kur plot 786 vetë hoqën rrobat në “South Beach” të Perthit në Australi, transmeton KP.
Shfaqja shënoi gjithashtu vitin e gjashtë të notimit pa rroba me qëllime bamirësie, një nismë e Deirdree Featherstonet, kur kjo e fundit po i nënshtrohej një trajtimi kundër kancerit të gjirit.
Më shumë se 150 mijë euro janë grumbulluar deri më sot për fëmijët që vuajnë nga kanceri, ndërsa fondet e mbledhura nga shfaqja e së shtunës shkuan për “Aoibheann’s Pink Tie”, një organizatë bamirëse për fëmijët me kancer.
>
Index:<1571>
Title:<https://www.koha.net/lemsh/98364/gjashte-shetitoret-bregdetare-me-te-mira-te-evropes/>
Content:<
Evropa ka shumë bregdete të mrekullueshme – dhe nuk ka mënyrë më të mirë për t’i eksploruar ato se sa në këmbë.
Por, nga t’ia filloni? Daily Mail ka zgjedhur disa nga shëtitoret bregdetare më të bukura të cilat do t’i shihni më poshtë, transmeton Koha.net.

Ponta de São Lourenço, Madeira

Es Vedra, Ibiza

South West Coast Path, Angli

Hornstrandir Nature Reserve, Islandë

Amalfi, Itali

Samaria Gorge, Greqi





>
Index:<1572>
Title:<https://www.koha.net/lemsh/98283/vizitore-te-vecante-ne-muzeun-e-ushtrise-se-shqiperise/>
Content:<
Muzeu i Forcave të Armatosura të Shqipërisë, tanimë është bërë vend ku mahniten jo vetëm të rriturit por edhe fëmijët.
Së fundmi këtë muze e kanë vizituar disa fëmijë, ndërsa, ministrja e Mbrojtjes, Olta Xhacka muzeu i FA, një oaz historie, krenarie, nostalgjie e kureshtjeje, ku mahniten të rriturit jo më fëmijët.

>
Index:<1573>
Title:<https://www.koha.net/lemsh/98211/edhe-lejleku-e-ka-kuptuar-qe-ne-kosove-nderton-ku-te-teket/>
Content:<
Diku në Kosovë, mbi çatinë e një shtëpie, një lejlek ka ndërtuar folenë e tij.
“„Mbi ndërtimi“. Edhe lejleku e ka kuptu që në Kosovë „ndërton“ ku të teket!”, është mbishkrimi që e ka adresuar në Facebook-un e tij, ish-kandidati për kryetar të Drenasit, Xhavit Drenori.
Këtij shkrimi, ai i ka bashkangjitur edhe dy fotografi të lejlekut mbi çatinë e shtëpisë.

>
Index:<1574>
Title:<https://www.koha.net/lemsh/98128/luftetaret-me-te-tmerrshem-ne-historine-e-njerezimit/>
Content:<

8. Luftëtarët samurai - Shpata ishte gjëja më e çmuar e një samuraji dhe ndjekja e kodit kalorsiak të Samurajit, i cili njihej si Bushido. Shpatat e tyre ishin tepër të lehta dhe tepër të forta. Për më tepër, ata ishin shumë të shkolluar dhe shumë të arsimuar.

7. Luftëtarët aztekë - Guximtarët ishte emri për luftëtarët aztekë. Djemtë aztekë u thirrën në ushtri në moshën 17-vjeçare dhe mësuan që të përdornin shtizat në vend të shpatave. Luftëtarët më të respektuar dhe të frikshëm aztekë mund të identifikoheshin nga veshja.

6. Vikingët - Të njohur për plaçkitjet dhe vjedhjet, vikingët u ngritën në kulmin e fuqisë së tyre në shekullin e XI. Ata ishin detarë të shkëlqyer, mjeshtër të shpatave dhe specialistë të luftës detare. Anijet vikinge kishin një kapacitet prej rreth 60 luftëtarësh secila, duke i lejuar ata që të udhëtonin nëpër rrugë ujore shumë shpejt.

5. Hunët - Hunët ishin kaq të egër sa ata prisnin faqet e djemve të porsalindur në premisën që ata do të mësonin të duronin dhimbjen që nga momenti që vinin në këtë botë. Hunët ishin specialistë të kuajve. Ata gjithashtu shpikën harkun Hunnic, që ishte arma më e përparuar në distancë në atë kohë.

4. Luftëtarët spartanë - Djemtë spartanë e mësonin artin e luftës që në moshën 5-vjeçare. Ata jetonin në kazermë me kohë të plotë dhe në moshën 12-vjeçare ata dërgoheshin të armatosur në luftë. Pas moshës 18-vjeçare, ata i kushtonin jetën e tyre ushtrisë dhe shtetit të Spartës. Luftëtarët spartanë zakonisht nuk tërhiqeshin para moshës 60-vjeçare.

3. Luftëtarët maqedonas - Në një moment në histori, luftëtarët maqedonas ishin luftëtarët më të frikshëm që bota ka njohur. Maqedonasit filluan të ngriheshin në Europë nën sundimin e Phillip II, babai i Aleksandrit të Madh. Ushtria maqedonase ishte jashtëzakonisht e mirëdisiplinuar. Ushtarët e saj ishin gjithashtu jashtëzakonisht besnikë. Ata që marshuan së bashku me Aleksandrin e Madh në pushtimin e tij, ishin pa rrogë dhe shkuan me të thjesht në bazë të mundësisë për të luftuar përkrah tij.

2. Luftëtarët normanë - Këta pasardhës të vikingëve trashëguan aftësinë brutale të betejës nga etërit e tyre, me theks të veçantë aftësinë e tyre për të luftuar me kalë. Normanët ishin gjithashtu një nga popujt e parë që përdorën taktika ushtarake progresive për të ngatërruar kundërshtarët e tyre.

1. Luftëtarët keltë - Keltët besonin se shpirti i një personi banonte në kokën e tyre, kështu që luftëtarët keltë u bënë të njohur për mbledhjen e kokave të atyre që vrisnin dhe mbajtjen e tyre si trofe. Pasja e një koleksioni të tillë u pa si një nder në kulturën kelte. Është e qartë se keltët ishin brutalë dhe kundërshtarë të frikshëm në betejë.
 
>
Index:<1575>
Title:<https://www.koha.net/lemsh/98089/art-nga-makinat-e-pluhurosura/>
Content:<
Teksa ju shihni një automjet të pistë dhe thoni me vete sa zhul që është, artisti nga Rusia, Nikita Gokubec, sheh një hapësirë të mundshme për ta shkrirë talentin e tij artistik.
Ai ka potencial ta shndërrojë pluhurin në kryevepër, transmeton GSH. Për këtë, Nikita mori frymëzim nga rrugët e Moskës, të ndotura dhe me pluhur, duke e kthyer në art.

>
Index:<1576>
Title:<https://www.koha.net/lemsh/97975/ne-kine-zbulohen-fosilet-me-te-vjetra-te-kafsheve/>
Content:<
Në Kinë janë zbuluar mbetjet më të vjetra në botë të fosileve të kafshëve.
Gjurmët më të vjetra janë zbuluar gjatë gërmimeve që kryen shkencëtarët e Institutit të Gjeologjisë dhe Paleontologjisë në Nanjing dhe atyre të Universitetit amerikan të Virxhinias.
Hulumtimet e ekipit të ekspertëve janë kryer në tre zona pranë lumit Yangtze.
Supozohet se gjurmët në dy linja paralele i përkasin kohës mes 541-551 milionë vjet më parë.
Shkencëtarët supozojnë se gjurmët mund t&#39;i përkasin paraardhësve të artropodëve ose krimbave.
Të dhënat u publikuan në gazetën "Sceince Advance".
>
Index:<1577>
Title:<https://www.koha.net/lemsh/97971/brenda-ishullit-8-milionesh-te-oprah-winfrey/>
Content:<
Udhëheqja e njohur e emisioneve televizive, Oprah Winfrey, ka vendosur që listës së gjatë të pronave të saja t’ia shtojë edhe ishullin Orcas, njëri nga katër ishujt më të mëdhenj në arkipelagun San Juan ndërmjet Seattle dhe Vancouver, për të cilin ka paguar hiq më pak se tetë milionë e 275 dollarë.
I vendosur në shtetin federal amerikan Uashington, ishulli privat ka dy parcela në bregdet, të cilat përfshijnë rreth 43 hektarë tokë, transmeton KosovaPress.
Shtëpia kryesore është ndërtuar në vitin 2007 me 7303 metra katrorë banimi, me katër dhoma gjumi, tri dhoma dite dhe dy banjë.
Aty është dhe pansioni prej 2948 metra katrorë me katër dhoma gjumi dhe tri banja.
Pjesë tjera të ishullit përfshijnë edhe të ashtuquajturën shtëpi të çajit, kopshti aziatik, shtegu privat për shëtitje dhe moli.

>
Index:<1578>
Title:<https://www.koha.net/lemsh/97939/artisti-njujorkez-objektet-ordinere-i-kthen-ne-art-te-rrugeve/>
Content:<
Artisti nga New Yorku, Tom Bob preferon që rrugët e gjërat që e rrethojnë t’i personalizojë e t’i kthejë në vepra të vërteta arti.
Që nga kthimi i një gypi kanalizimi në një çekan e deri te transformimi i një druri të thjeshtë në një krokodil, këto janë veprat e tij në rrugët e qytetit të New York-ut, transmeton koha.net.




 
>
Index:<1579>
Title:<https://www.koha.net/lemsh/97901/keto-vende-fantastike-patjeter-duhet-te-pakten-nje-here-ne-jete-ti-vizitoni/>
Content:<
Bota jonë është e mbushur me bukuri të pamatshme, natyrale e artificiale dhe ndoshta nuk do të mjaftonte një jetë për t`i parë të gjitha.
Disa e konsiderojnë udhëtimin si një luks, ndërsa të tjerë besojnë se është çelësi për të jetuar një jetë të pasur dhe të përmbushur. Të tjerë, për fat të keq, nuk kanë mundësi të bëjnë një zgjedhje.
Pra, nëse je me fat sa të fitosh mundësinë për të udhëtuar, duhet ta kapësh atë me të dyja duart. Shën Agustini dikur tha: “Bota është një libër dhe ata që nuk udhëtojnë lexojnë vetëm një faqe”.
Më poshtë janë 24 vende që duhet patjetër t`i shtoni në listën tuaj të dëshirave!
24. Piramidat e Gizës.23. Shpella Vatnajokull Glacier, Islandë.22. Ujvara Iguazu, Argjentinë / Brazil21. Shpellat e Batu, Malajzi.20. Mali Roraima, Venezuela / Brazil / Guajana.19. Fushat Tulipanëve në Holandë18. Liqeni Moraine, Kanada17. Bora Bora, Polinezia Franceze16. Ujvara Viktoria, Zambia / Zimbabve.15. Provence, Francë.13. Lençóis Maranhenses, Brazil.13. Lençóis Maranhenses, Brazil.11. Venecia, Itali.10. Monument Valley, SHBA.9. Fushat dhe Tarraste orizit në Mu Cang Chai, Vietnam.8. Pamukale, Turqi.7. Machu Picchu, Peru.6. Parku Hitachi Seaside, Japoni.5. Lugina Yosemit, SHBA.4. Ishulli i Santorinit, Greqi.3. Meteora, Greqi.2. Lumi Li në Kinë.1. Zhangye Danxia Landform në Gansu të Kinës
>
Index:<1580>
Title:<https://www.koha.net/lemsh/97900/beteja-e-ashper-e-dy-gjarperinjve-helmues/>
Content:<
Ky është momenti kur dy gjarpërinj zhvillojnë një betejë të ashpër.
Dy zvarranikët helmues të llojit kobra rrotullohen në “duelin e vdekjes” që e zhvilluan në Limpopo të Afrikës së Jugut.

>
Index:<1581>
Title:<https://www.koha.net/lemsh/97889/trump-pas-nderhyrjes-se-kim-kardashian-fal-te-denuaren-me-burgim-te-perjetshem/>
Content:<
Alice Marie Jonhson, ish e dënuara me burgim të përjetshëm, pas faljes së dhënë nga presidenti amerikan Donald Trump është shprehur shumë e emocionuar dhe ka thënë që nuk do t’i zhgënjejë të gjithë ato që patën besim tek ajo.
Jeta e Alice Marie Johnson ka ndryshuar rrënjësisht. Për ato që nuk e njohin ,Alice është 63 vjeçarja e dënuar me burgim të përjetshëm për trafik droge në SHBA, por pas ndërhyrjes së një nga femrave me më influencë të showbizit, Kim Kardashian, presidenti i SHBA-ve Donald Trump ka vendosur t’i japë faljen.
Në vitin 1996, Johnson u dënua për 8 akuza, që kishin të bënin me një operacion të trafikimit të kokainës me bazë në Memfis. Sipas njoftimeve, kontaktet e saj me trafikantët e drogës ndodhën pasi Alice kishte humbur vendin e punës, i ishte vrarë djali, ishte divorcuar nga i shoqi dhe ia kishte marrë shtëpinë banka, ngaqë nuk ishte në gjendje të paguante kredinë.
Do t&#39;ju bëj krenar që më keni dhënë këtë shans të dytë në jetë dhe nuk do ta zhgënjej publikun amerikan apo botën që ka aq shumë besim tek unë.
Do të thotë se dikush më në fund më pa, dikush më dëgjon më në fund, dikush mka mëshirë për mua - dhe ky ishte Presidenti Trump, dhe kështu që unë jam aq mirënjohës për të dhe për atë që ai ka bërë.
>
Index:<1582>
Title:<https://www.koha.net/lemsh/97886/maji-me-i-nxehti-ne-gjermani-qe-nga-viti-1881/>
Content:<
Gjermania ka përjetuar muajin maj më të nxehtë që nga vitet e fundit të 1800. Shërbimi klimatik i Gjermanisë kanë pohuar se këto ndryshime mund të kuptohen vetëm falë ngrohjes globale.
Gjermania ka përjetuar muajin maj më të nxehtë që nga viti 1881. Shërbimi klimatik i Gjermanisë kanë pohuar se këto ndryshime mund të kuptohen vetëm falë ngrohjes globale.
Këta dy muaj shënuan temperaturat më të larta, që prej kur ka filluar regjistrimi i motit në vitin 1881.
Me temperaturë mesatare prej 16 gradësh, maji i vitit 2018 ishte 3.9 gradë më i ngrohtë se mesatarja në mes të viteve 1961 dhe 1990.
Ndryshimet klimatike kanë rezultuar në ngritje të temperaturave duke bërë që ato mesatare të rriten çdo muaj e më tepër.
>
Index:<1583>
Title:<https://www.koha.net/lemsh/97881/bullgaria-denon-me-vdekje-nje-lope/>
Content:<
Bullgaria ka dënuar me vdekje një lopë që kishte kaluar kufirin dhe kishte dalë jashtë territorit të BE-së nga ana e Serbisë dhe nuk kishte pasur dokumente kur kishte tentuar të kthehej në Bullgari, shkruan Euronews.
Lopa me emrin Penka që i përket një fermeri bullgar, Ivan Haralampiev hyri në vendin fqinj pa u vënë re nga rojet kufitare.
Penka ishte vërejtur në territorin e Serbisë nga një fermer serb që e kishte kthyer te pronari. Por, autoritetet bullgare kishin thënë se sipas rregullave të BE-së, Penka nuk duhet të futej në vend.
Fermeri bullgar, Ivan Haralampiev tha se lopa duhet të kontrollohet te veterinari. Mjeku doli në përfundim që lopa duhet të vritet pasi kishte dalë nga Bashkimi Europian me arsyetimin që kishte thyer ligjet e BE-së.
Ndaj këtij vendimi është krijuar edhe një peticion përmes internetit, ku kërkohet që lopa të vritet.

>
Index:<1584>
Title:<https://www.koha.net/lemsh/97876/19-shprehjet-qe-nuk-i-perdorim-me/>
Content:<
Nëse një të riu sot do ta uronim me fjalët “T’u bëftë gjak e dhjamë”, do kuptojë se po i urojmë më të keqen e mundshme. Kjo frazë e dalë nga zhargoni i vjetër, sot e përkthejmë fjalë për fjalë: t’u bëftë kolesterol. Nëse një të riu do t’i thoshim se, x person të merr gjak në vetull, natyrisht ose do ta marrë atë për kanibal ose ne pëlqejmë kanibalët.
Dikur, kjo fjalë kishte kuptimin e zotësisë, trimërisë dhe që arrinte gjithçka. Por sot, kjo fjalë është zhdukur nga fjalori dhe ke shumë pak shanse ta dëgjosh (në Shqipëri e Kosovë – plotësim ynë), shkruan te “Shqiptarja” Roland Qafoku. Pas rrëzimit të komunizmit, janë me dhjetëra e qindra fraza që nuk përdoren më. Ato kanë mbetur fosile të atij regjimi që shoqëria jonë u mësua t’i përdorë në komunikim. Por në rrethanat e sotme, nuk kanë vlerë. Ja shprehjet më tipike, të cilat nga viti 1990 e deri më sot, ose janë rralluar në përdorim ,ose nuk përdoren fare.
1.T’u bëftë gjak e dhjamë!
Kishte kuptimin që, ushqimin që po haje, të shërbente për t’u shëndoshur. Dhe kjo frazë përdorej kur uroje dikë që hante. Nëse sot, kjo frazë do përdorej, do kishte kuptimin se do të bëhej kolesterol. Një problem që sot është kaq shqetësues për masën e shoqërisë. Ndryshe ishte dikur. Popullsia që në përgjithësi ishte e dobët, kishte nevojë ndoshta edhe për kolesterol.
2.Të merr gjak në vetull!
Përdorej për dikë që ishte i zoti dhe bënte gjithçka. Sot, nëse dikujt do t’i drejtoheshim me këto fjalë, do na merrte për kanibal. Në fakt, nëse e mendon si veprim fjalë për fjalë, është shprehje e tmerrshme, por në atë kohë, përdorej shpesh, por madje edhe në letërsi dhe këngë.
3.Si veshka në mes të dhjamit
Përdorej për njerëzit që jetonin shumë mirë. Dikush që jetonte mes të mirave dhe për ta treguar këtë, artikulohej veshka, që në këtë rast është e rrethuar me dhjamë. Në ditët e sotme, vetë fjala dhjam, ka kuptim negativ.
4.Përsërisim këngët në tre interpretime të reja
Deri në fillim të viteve 80-të, festivali i RTSH-së kishte një strukturë tjetër nga e sotmja. Një këngë këndohej dy herë, nga këngëtarë të ndryshëm. Kështu, pas interpretimit të tre këngëve të para, spikeri dhe drejtuesi i festivalit, thoshte: Përsërisim këngët, në tre interpretime të reja. Një nga interpretimet ishte kënga, “Shoqet ilegale”, kënduar nga Vaçe Zela dhe Myfarete Laze. Ishte edhe një lloj konkursi, sepse dilnin në pah diferencat. Por më pas, kjo traditë u ndryshua dhe kënga këndohej vetëm nga një këngëtar.
5.Banja e të dielës
Deri në vitin 1990, çdo shqiptar lahej vetëm një herë në javë. Kjo ishte e diela. Sot është turp ta dëgjosh, por në atë kohë ishte rregull i pashkruar. Ironia është se, kontrolli i pastërtisë bëhej nëpër shkolla çdo ditë të hënë dhe, në përgjithësi, shkolla dilte e larë. Por sikur, ai kontroll të bëhej të shtunën, shkolla dilte blozë. Ishte kthyer në një normalitet, që sot na lë pa fjalë … Ishte banja e së dielës.
6.Më jep pak farë kosi
Sot nuk e beson kush që dikur ishte më se normale që të shkoje te fqinja dhe të kërkoje një filxhan me kos, për ta përdorur si farë për të zënë qumështin për kos. Fëmijët dhe të rinjtë e sotëm, do na quanin anormal me këtë frazë që nuk e kuptojnë fare. Por, në atë kohë, ishte më se e zakonshme. Një zakon dhe e folur që nuk ka më vend, edhe për shkak të raporteve të reja sociale, por edhe për shkak të produktit të kosit që është i gatshëm …
7.Më dërgoi mamaja për mullirin e kafesë
Deri në vitin 1990, ishte më se e nevojshme të kishe në shtëpi kafe dhe ta piqje, por nuk ishte e domosdoshme që të kishe mullirin që e bluante atë. Mund të shkoje te fqinja dhe ta kërkoje dhe kjo ishte e zakonshme. Prindërit urdhëronin fëmijët dhe ata i binin ziles: Më dërgoi mamaja për mullirin e kafesë dhe ishte e sigurt që do ta jepnin. A ju kujtohet filmi, “Udhëtim në pranverë”, në të cilin djaloshi protagonist ngacmonte fqinjën, duke kërkuar mullirin e kafesë? Ishte më se normale kjo kërkesë.
8.Nuk kam çupë për të martuar
Ishte një shprehje që përdorej nga babai i një vajze, të cilit dikush i kishte propozuar për t’u martuar me të. Për t’u treguar kategorik, babai i vajzës në vend të fjalës jo, thoshte nuk kam vajzë për të martuar. Kjo lidhej edhe me moshën e vogël të vajzës, por mënyra kategorike ishte, kur ai thoshte nuk kam vajzë për të martuar.
9.E kam ndërgjegjen e pastër
Një nga cilësitë e njerëzve gjatë komunizmit, ishte ndërgjegjja që në fakt u shkatërrua. Por, teorikisht, komunizmi e quante që komunisti e kishte ndërgjegjen të pastër. Pra, ishte i çiltër dhe i sinqertë. Një shprehje që degjeneroi deri në kuptimin e kundërt. Aq sa, nëse dikush mund ta thotë këtë, mund ta marrë me kuptimin e kundërt.
10.Kjo sjellje nuk i ka hije
Kur dikush sillej me edukatë, shprehja më tipike ishte që sillej mirë. Por e kundërta? Përdorej fjala, kjo sjellje nuk i ka hije. Shprehte befasi dhe një lloj ironie. Edhe për faktin se, për personin që e përdorte, kishte një opinion të mirë dhe do ishte zhgënjim një sjellje ndryshe nga ajo që mendohej.
11.Këtë djalë e poqi ushtria
Gjatë komunizmit, ushtria zgjaste tre vjet dhe më pas dy vjet, ndërkohë që në marinë, ishte gjithmonë tre vjet. Për të rinjtë ishte një provë zjarri, por edhe dalja e parë dhe përballja e parë me një realitet komplet tjetër. Imagjino një 18 apo 19-vjeçar, që e dërgonin në kufi, marinë, reparte ushtarake dhe i thoshin se mbronte atdheun në skalionin e parë. Kishte vështirësi që nisnin nga stërvitja, rregulli e deri tek ushqimi i pamjaftueshëm. Ushtria ishte një lloj urë kalimi e adoleshencës dhe kur një i ri mbaronte ushtrinë, ai merrte një lloj pjekurie që më shumë lidhej me moshën. Por ama, lagjja dhe mjedisi përreth, thoshte e paska pjekur ushtria, sepse kur ishte këtu, ishte çapkën i madh.
12.Është aq i urtë, sa do e martojë lagjja
Djalin e sjellshëm dhe të tërhequr, nuk para e preferonin gjatë komunizmit. Duhej ai djali i lëvizur, çapkën, i hedhur, mundësisht me muskuj dhe boksier. Por ai i urti ishte jashtë mode. Aq sa doli shprehja se do ta martonte lagjja. D.m.th. do mblidhej këshilli i lagjes dhe do t’i caktonte një nuse.
13.O goce, më fal një minutë!
Brezi i viteve 70-80, kishte një karakteristikë. Lidhja dhe dashuritë lindin nga një mënyrë që sot, pothuajse, nuk ekziston. Një djalë në fillim e pëlqente fizikisht një vajzë dhe më pas, djali hidhej në aksion. E niste me daljen përpara të vajzës në rrugë, teksa ajo ecte dhe i drejtohej: O goce, më fal një minutë! Më pas, biseda vijonte sipas rastit. Vajza mund të refuzonte që në fillim, por edhe mund të vijonte bisedën, nëse e pëlqente djalin si tip. Nëse do bëhej një studim, shumica e lidhjeve në këtë periudhë që përfundonin me martesë, nisnin me shprehjen: “O goce më fal një minutë!” Aq sa sot, i quajmë brezi i “o goce më fal një minutë!”
14.Kemi fizkulturë mëngjesi
Mësimi gjatë komunizmit, nuk niste menjëherë. Përpara bëhej një fizkulturë mëngjesi, përpara shkollës, dhe më pas mësimi. Një mësues fizkulture dilte përpara shkollës së rreshtuar dhe drejtonte disa ushtrime që duhet t’i bënin të gjithë. Kjo sillte, sipas autoriteteve të kohës, kalitje që në fakt vetëm kalitje nuk ishte, por një djersë që nuk hiqej për tërë ditën.
15.Nxënësi filan e ka në patronazh nxënësin filan
Një nga shprehjet dhe verimet e kohës së komunizmit, ishte patronazhi në shkollë. Një nxënës i mirë me mësime, nuk duhej të mbetej këtu. Ai kishte detyrë të ndihmonte nxënësit e dobët dhe për këtë, mësuesja kujdestare, caktonte nxënësin konkret që duhet ta ndihmonte. Kështu, nxënësi i mirë i shkonte në shtëpi atij të dobët, i kontrollonte detyrat dhe i shpjegonte mësimet.
16.Per ideal të partisë
Një nga shprehjet që përdorej më shumë gjatë komunizmit, ishte “për ideal të partisë”. Ky ishte një lloj betimi. Nëse dikush gjendej në një situatë mosbesimi, dalja nga kjo situatë ishte shprehja për ideal të partisë. Por edhe kjo shprehje, erdhi dhe degjeneroi. Idealistët u pakësuan dhe shprehja u shua.
17.Dhjetë vajza të kem, nuk ia jap nuse atij!
Babai ishte ai që vendoste për vajzën. Por kur ai nuk e kishte me sy të mirë kandidatin, ai kishte në majë të gjuhës shprehjen: Dhjetë vajza të kem, nuk ia jap atij nuse.
18.Te shpëlaftë mortja!
Me fjalë të tjera, ishte si t;i uroje vdekjen dikujt. Por dukej sikur nuk dilte vetëm kaq. Por të shpëlaftë mortja, ishte të ikje në vend.
19.Me biografi të mirë/të keqe; me njollë në biografi
Statusi social më i preferuar gjatë komunizmit, ishte biografia e mirë. Kjo do të ishte që ti vetë, familja dhe i gjithë fisi, të kishte besnikëri ndaj Partisë Komuniste. Por nëse sikur vetëm një pjesëtar i familjes, një kushëri i largët të kishte një cen, ai quhej me biografi të keqe. Po përse vlente biografia? Për gjithçka, deri te martesa. Sa e sa dashuri janë ndërprerë dhe nuk kanë përfunduar në martesë, vetëm për shkak të biografisë. Ajo quhej njollë në biografi, e cila mund të ishte kur një xhaxha, dajë apo kushëri, të kishte thënë një fjalë të keqe për partinë.
>
Index:<1585>
Title:<https://www.koha.net/lemsh/97867/tradhtite-me-te-famshme-bashkeshortore/>
Content:<
Kur flasim për tradhti bashkëshortore, mendja shkon menjëherë te Bill Clinton dhe historia e tij me Monica Lewinsky. Ka edhe shumë personazhe të tjerë të famshëm që kanë mbushur faqet e gazetave me historitë e tyre polemizuese. Më poshtë, tradhtitë më të famshme bashkëshortore të historisë.
Pablo Picasso – Nga të gjitha të dashurat e tij, Marie-Thérèse Walter ishte e preferuara. Mbajti marrëdhënie jashtëmartesore me të për 8 vite dhe i bleu apartament përballë shtëpisë së tij
John F. Kennedy – Lista e të dashurave me të cilat tradhtonte gruan është e gjatë. Aty gjendet edhe emri i Marilyn Monroe.
Frida Kahlo – Martesa e saj me Diego Rivera ishte katastrofë. E tradhtoi me burrë të fuqishëm si Nickolas Muray, Trotsky dhe Ignacio Aguirre. Pati marrëdhënie edhe me femra.
Albert Einstein – Nuk ishte besnik ndaj dy grave të tij.
Fernand Katoliku – Tradhtoi gruan me kushërirën e tij të parë, përveçse me gra të tjera.
Bill Clinton – Skandali Lewinsky që shpërtheu në vitin 1998 bëri xhiron e botës
Hugh Grant – Ishte i fejuar me Elisabeth Hurley kur u fotografua në makinën e tij me një prostitutë
Kristen Stewart – Tradhtoi Robert Pattinsonin me regjisorin e filmit për të cilin po punonte
François Hollande – Një revistë i zbuloi lidhjen sekrete me aktoren Julie Gayet, gjë që e çoi në krizë nervore zonjën e parë, Valérie Trierweiler
Princi Charles – Princi i Uellsit kishte marrëdhënie me Camilla Parker ndërkohë që ishte i martuar me Lady Diana.
Woody Allen – Tradhtoi Mia Farrow me vajzën që kishte birësuar, me të cilën është edhe sot i martuar
Tiger Woods – Në vitin 2009 u zbulua se kishte tradhtuar gruan e tij me shumë femra.
Spencer Tracy – I martuar me Louise Treadwell, mbajti një lidhje të gjatë me Katherine Hepburn, me të cilën xhiroi 9 filma.
Benito Mussolini – Gruaja e dinte gjithmonë se Benito kishte të dashur.
Luigji XIV i Francës – E tradhtoi shumë herë gruan e tij dhe pasi ajo vdiq, u martua me njërën nga të dashurat
Izabela II e Spanjës – Historia e njeh si nimfomane. Ka pasur shumë histori me burra të tjerë
Jude Law – Tradhtoi gruan me dadon e fëmijëve
Ashton Kutcher – U fotografua me një modele ndërkohë që ishte i martuar me Demi Moore. Pas kësaj, Moore i kërkoi divorcin
Marc Anthony – Tradhtoi gruan me Jennifer Lopez, me të cilën u martua më vonë.
Napoleon Bonaparti – Pasi gruaja e tradhtoi disa herë, nisi dhe ai ta tradhtonte.
>
Index:<1586>
Title:<https://www.koha.net/lemsh/97784/ne-poloni-hapet-muzeu-i-vodkes/>
Content:<
Një muze i ri i dedikuar vodkës polake do të hapet në Varshavë.
Kjo pije ka një traditë kombëtare prej 500 vjetësh dhe është një nga produktet më të kërkuara për eksport, transmeton KP.
Muzeu hapet të martën e ardhshme në ish-fabrikën e vodkës së shekullit të 19-të.
>
Index:<1587>
Title:<https://www.koha.net/lemsh/97756/si-dukeshin-qytetet-me-te-medha-ne-bote-100-vite-me-pare/>
Content:<
Qytetet më të mëdha në botë kanë ndryshuar me kalimin e viteve.
Për këtë arsye është gjithmonë bukur që të shohësh foto të vjetra të tyre, për të na kujtuar se sa gjëra janë arritur deri tani, transmeton tch.
Më poshtë mund të shikoni 22 qytetet më të mëdha të botës rreth një shekull më parë.
Santa Monica, Kaliforni — 1901
Kajro, Egjipt - 1910
Paris, Francë — 1902
Tokio, Japoni — 1880
Berlin, Gjermani — 1910
Xhakarta, Indonezi — 1885
Mumbai, Indi — rreth 1890–1910
Pekin, Kinë — 1910
Londër, Angli — 1893
Bagdad, Irak — 1909
Shën Petersburg, Rusia — 1905
Dar es Salaam, Tanzani — 1910
New York City — 1900
Shangai, Kinë — 1900
Stamboll, Turqi — mes 1890 dhe 1900
Saigon, Vietnam — 1912
Tokio, Japoni — 1880
Karaçi, Pakistan — 1890
Mexico City, Mexico — circa 1905
Johanesburg, Afrika e Jugut — 1900
Moska, Rusi — 1914
Santa Monica, Kaliforni — 1901Kajro, Egjipt - 1910
>
Index:<1588>
Title:<https://www.koha.net/lemsh/97729/fiton-dy-here-lotari-brenda-18-muaj-sfidon-ligjet-e-probabilitetit/>
Content:<
Të fitosh një milion euro në lotari është fat i madh. Por, të fitosh dy herë në të njëjtën lotari brenda një periudhe kohe prej vetëm 18 muajsh, kjo do të thotë të sfidosh ligjet e probabilitetit.
E megjithatë, një gjë e tillë ka ndodhur në Evian të Francës, ku një burrë, identiteti i të cilit nuk bëhet publik, do të fusë në xhep edhe një çmim të dytë, megjithëse mundësitë për këtë ishin një në gati 16 trilionë.
Gazeta “Le Parisien” thotë se personi nga rajoni Haute-Savoie, ka pasur bileta fituese të lotarisë “My Million” më 11 nëntor 2016 dhe më 18 maj të këtij viti.
Lotaria është e lidhur me “Euro Millions”, e cila ofrohet në 12 vende europiane, dy herë në javë, me një çmim të madh prej 100 milionë eurosh, transmeton tch.
Francezët që blejnë një biletë të “Euro Millions” hyjnë automatikisht në shortin “My Million”, ku mund të fitohet edhe shuma një milion euro.
Në këtë rast, ndryshe nga “Euro Millions”, lojtarët nuk i zgjedhin dot numrat në biletë. Ato përcaktohen rastësisht. Fati i lojtarit francez i ngjason atij të një australiani, që fitoi muajin e kaluar dy herë në një lotari lokale, duke rrëmbyer gati 2.5 milionë dollarë.
>
Index:<1589>
Title:<https://www.koha.net/lemsh/97688/fotot-historike-me-ngjyra-nga-pushtimi-i-aleateve-para-74-vjet/>
Content:<
Foto historike që tregojnë zbarkimin e forcave aleate në plazhet e Francës vijnë për herë të parë pas 74 vite pas realizimit të tyre me ngjyra.
Më tepër se 150 mijë trupa zbarkuan në 5 plazhe të Francës më 6 qershor të 1944-s dhe 1,4 milionë trupa në vijimësi iu bashkuan operacionit ushtarak që çliroi Francën dhe mposhtën Gjermaninë naziste të Adolf Hitlerit, transmeton tch.

>
Index:<1590>
Title:<https://www.koha.net/lemsh/97647/kryeministri-derdh-kafene-merr-fshesen-dhe-e-pastron-vete-dyshemene/>
Content:<
Kryeministri holandez Mark Rutte është bërë protagonist i një gjesti për t’u përshëndetur, gjatë ditës së martë në Parlamentin e vendit.
Ai ka qenë duke shkuar për në seancë, me një gotë kafeje në dorë, por që për një moment i është rrëzuar, duke ndotur dyshemenë.
I gjendur në një situatë të sikletshme, Rutte i rrëmbeu leckën njërës prej pastrueseve dhe filloi të pastrojë vetë rrëmujën e tij, transmeton Tch.
Ky gjest i kryeministrit holandez u duartrokit nga pastrueset e institucionit dhe të pranishmit tjerë në ndërtesën e parlamentit, ndërsa videoja bëri xhiron e botës në pak minuta.

>
Index:<1591>
Title:<https://www.koha.net/lemsh/97614/forbes-zbulon-listen-e-sportisteve-me-te-pasur-ne-bote/>
Content:<
Vitet e fundit kemi dëgjuar shifra marramendëse në futboll, për transferimin e tyre, por edhe të kontratave.
Megjithatë, nëse mendoni se sportistët më të pasur në botë vijnë pikërisht nga futbolli, atëherë gaboheni, transmeton tch.
Revista prestigjioze “Forbes” ka publikuar së fundmi listën me sportistët më të pasur në botë, ku vendi parë i së cilës është rimarrë nga boksieri Floyd Mayweather.
Ai fitoi 275 milionë dollarë për ndeshjen e tij të boksit në muajin gusht të vitit të kaluar kundër yllit të UFC-së Conor McGregor, i cili është ngjitur në vendin e katërt në këtë listë.
Matthew Stafford - Sportist i futbollit amerikan ($ 59.5m)Matt Ryan - Sportist i futbollit amerikan ($ 67.3m)Stephen Curry - basketbollist ($ 76.9m)Roger Federer - tenist ($ 77.2m)LeBron James - basketbollist ($ 85,5m)Neymar - futbollist ($ 90m)Conor McGregor - MMA ($ 99 milion)Cristiano Ronaldo - futbollist ($ 108m)Lionel Messi - futbollist ($ 111m)Floyd Mayweather - boksier ($ 285m)
>
Index:<1592>
Title:<https://www.koha.net/lemsh/97593/brenda-shtepise-420m-dollareshe-e-cila-eshte-me-e-shtrenjta-ne-bote/>
Content:<
Një vilë madhështore me 14 dhoma gjumi, që i përkiste Mbretit Leopold II të Belgjikës, ka dalë në shitje për shifrën e 410 milionë dollarëve.
Villa Les Cedres, në Saint-Jean-Cap-Ferrat (Francë), do të bëhet shtëpia më e shtrenjtë në botë nëse do të blihet me këtë çmim marramendës, transmeton tch.
Fotot e mëposhtme tregojnë madhështinë e mansionit 187-vjeçar, që është ndërtuar për Mbretin e Belgjikës me paratë e taksës së tokës në Kongo.
Më pas, u ble nga familja Marnier-Lapostolle në vitin 1924, 15 vite pas vdekjes së Leopoldit.
Kohët e fundit ka qenë pronë e markës italiane Campari, që e nxori në shitje në tëtor të vitit 2017.

>
Index:<1593>
Title:<https://www.koha.net/lemsh/97570/alienet-mund-te-na-shkelin-pa-na-pare-fare/>
Content:<
Sa më shumë njeriu vihet në kërkim të një forme tjetër inteligjente nëpër univers, aq më e fortë bëhet pyetja, a jemi të vetëm në këtë gjithësi?
Të vetmet përgjigje që jepen për këtë pyetje që stërmundon njerëzimin prej dekadash e shekujsh mbërrijnë nga teorite konspirative, ndërsa nga shkencëtarët ka një mori hipotezash, transmeton tch.
E këtyre hipotezave u shtohet një e re, që mbërrin nga një shkencëtar rus. Alexander Berezin, një emër i njohur i fizikës botërore shtjellon idenë e tij. Ai sugjeron se qytetërimi i parë që do të zhvillojë teknologjinë për të udhëtuar mes yjeve pashmangshmërisht do të shfaroste qytetetërimet e tjera.
“Është njësoj si një ndërtues, që për të ngritur një pallat nuk pyet se do të shembë një hoje milingonash”, deklaron shkencëtari rus i Universitetit të Teknologjisë Elektronike.
Kjo, sipas tij, jo domosdoshmërisht do të thotë që jashtëtokësorët janë agresivë, apo të këqinj por thjesht nuk do ta vinin re ekzistencën tonë, nëse në një skenar të mundshëm do të mbërrinin në Tokë.
Për ta ilustruar akoma më mirë idenë e tij, sjell si shembull historinë njerëzore, fillimisht me kolonializimin dhe më pas me kapitalizmin, dy epoka të ndryshme që kanë shkatërruar kultura dhe qytetërime autentike me përhapjen e tyre.
>
Index:<1594>
Title:<https://www.koha.net/lemsh/97551/zbulohet-specia-e-re-e-merimanges-emertohet-sipas-bob-marley/>
Content:<
Hulumtuesit e emërtuan merimangën sipas Marleyt bazuar në këngën "High Tide Low Tide", si për ndikimin e saj në udhëtimin që rezultoi në zbulimin edhe sepse titulli i saj i referohet aftësisë së merimangës për të mbijetuar brenda dhe jashtë ujit.
Një specie e re e merimangave të adaptuara në ujë është zbuluar në shkëmbinjtë e koraleve të Australisë, me ç’rast hulumtuesit e kanë emërtuar atë sipas yllit të muzikës rege, Bob Marley, për këngën e tij "High Tide or Low Tide", transmeton koha.net.
Ekipi i studiuesve të cilët e zbuluan Desis bobmarleyi sp. n – dr. Barbara Baehr, dr. Robert Raven dhe dr. Danilio Harms nga Universiteti i Queensland dhe Universiteti i Hamburgut - e emërtuan merimangën bazuar në aftësinë e saj për të mbijetuar si brenda ashtu edhe jashtë ujit.
Merimangat ndërbaticore u përshtatën për t&#39;u bërë kafshë të vërteta detare, thonë studiuesit, duke u përshtatur me jetën nënujore duke u fshehur në guaskat e këmbënyjorëve, leshterikut apo koraleve gjatë baticës së lartë përgjatë bregdetit të shtetit australian Queensland.
Ato zhvilluan dhomëza të ajrit për të marrë frymë, duke e përdorur mëndafshin, dhe kur batica bie, ato mund të gjenden duke gjuajtur jovertebrore të vogla në shkëmbinj dhe bimë.
Studiuesit e emërtuan merimangën sipas Marley pasi u frymëzuan nga kënga gjatë udhëtimit kërkimor, e cila e "promovon dashurinë dhe miqësinë përmes të gjitha problemeve të jetës", shkruajnë studiuesit në studimin e botuar në revistën “Evolutionary Systematics”.
"Është muzika e tij ajo që e ndihmoi një udhëtim për në Port Douglas në Queenslandin bregdetar, Australi, për t’i mbledhur merimangat me një biologji shumë unike".
Merimanga është zbuluar për herë të parë në vitin 2009 dhe është një e "afërme e afërt morfologjike" e merimangave të gjetura në Samoa dhe Australinë Perëndimore, thonë studiuesit.
Legjenda: Një merimangë e sapozbuluar e përshtati veten me jetën detare dhe u emërtua Desis bobmarley në nderim të yllit të muzikës rege, Bob Marley. (Foto nga R. Raven / Muzeu Queensland)
>
Index:<1595>
Title:<https://www.koha.net/lemsh/97541/babai-ushtar-ne-kosove-e-bija-e-kujton-permes-arushit-special/>
Content:<
Një arush shumë special është bashkuar me një vajzë të vogël, pasi ishte harruar aksidentalisht në një aeroport në Rhode Island të SHBA-së.
Vajza gjashtëvjeçare Paisley Garlisi, me t’u kthyer nga pushimi nuk mund ta gjente askund “Arushin Lucy”.
Ky arush nuk është i zakonshëm. Çdo herë që Garlisi e shtyp atë, ajo dëgjon zërin e incizuar të babait, Chad, një ushtar i Gardës Kombëtare, që aktualisht shërben në Kosovë. Çdo herë që i mungon i ati, ajo e përqafon arushin që i thotë “Tung Paisley, të dua dhe më mungon”.
Një postim nga WBZ për arushin e humbur ishte shpërndarë më shumë se 3000 herë deri në momentin që një punonjës në aeroport e gjeti. Pasi njoftoi WBZ-në, arushi arriti t’i kthehej vajzës.
Garlisi ka thënë se është tejet e lumtur dhe vazhdimisht e përqafonte arushin.

>
Index:<1596>
Title:<https://www.koha.net/lemsh/97487/francezi-do-kaloje-paqesorin-me-not/>
Content:<
Një notar francez ka nisur nga Japonia rrugëtimin e tij të çmendur me not duke synuar të bëhet personi i parë që kalon Oqeanin Paqësor.
Ben Lecomte, 51 vjeç, do të notojë për tetë orë në ditë për më shumë se gjashtë muaj teksa i drejtohet bregut perëndimor të SHBA.
Ai do të përballet me rreziqe duke përfshirë peshkaqenë, stuhi, tufa kandilësh deti dhe temperaturat jashtëzakonisht të ulëta të ujit. Me nismën e tij ai shpreson të rrisë ndërgjegjësimin për ndryshimet klimatike, dhe një ekip shkencëtarësh do të kryejë kërkime gjatë notit në 5,500 milje (9,000 km).
Ata do të studiojnë mbeturinat plastike, efektin e stërvitjes ekstreme në zemër dhe do të shqyrtojnë se si fatkeqësia bërthamore e Fukushimas ka ndikuar te oqeani.
Lecomte, i cili jeton në SHBA, është duke u përgatitur me orët e notit në ujë të hapur çdo ditë, përcjell “Shqip”. Ai gjithashtu ka praktikuar ushtrime për “vizualizim dhe shkëputje” për të siguruar që është i përgatitur mendërisht.
“Pjesa mendore është shumë më e rëndësishme sesa ajo fizike”, tha ai për agjencinë e lajmeve AFP.
“Duhet të sigurohem që gjithmonë të mendojë për diçka pozitive. Kur nuk keni asgjë për të mbushur mendjen tuaj ajo shkon në një lloj spirale, dhe këtu fillojnë problemet”, thotë ai.
Përgatitjet për udhëtimin kanë zgjatur më shumë se gjashtë vjet, por Lecomte e ka synuar realizimin e kësaj sfide për më shumë kohë.
Në vitin 1998, ai realizoi për të parën herë me not kalimin trans-atlantik duke notuar për 6.400 km (4.000 milje) në 73 ditë. Kur në fund arriti në tokë të thatë në Francë, fjalët e tij të para ishin “kurrë më”, por shpejt kërkoi një sfidë të re.
“Nuk zgjati shumë dhe unë ndryshova mendje”, tha ai për NPR. “Unë tashmë po mendoj për aventurën time të ardhshme “.
Rutina e përditshme e Lecomte do të mbetet pothuajse e njëjtë për të gjithë udhëtimin. Ai do të notojë për tetë orë, do të hidhet në bordin e anijes mbështetëse për të ngrënë dhe për të fjetur, dhe pastaj përsëri do të hyjë në ujë.
Për të mbajtur nivelet e larta të energjisë, ai synon të konsumojë 8,000 kalori në ditë.
>
Index:<1597>
Title:<https://www.koha.net/lemsh/97462/asteroidi-hyn-ne-atmosferen-e-tokes-dhe-ndricon-naten-ne-afriken-e-jugut/>
Content:<
Një asteroid me diametër 3 metra ka shpërthyer në atmosferën e tokës. Ngjarja është regjistruar mbrëmjen e së dielës, në qiellin e Afrikës së Jugut.
Ka hyrë në atmosferë me shpejtësi 17 kilometra në sekondë dhe është shpërbërë në një shpërthim të fuqishëm sipër qiellit të Bostvanës, ashtu siç ishte parashikuar nga shkenctarët.
Dimensionet e tij të reduktuara, vlerësuar mes 3 dhe 5 metra të diametrit, nuk kanë krijuar frikë për një përplasje të mundshme me dëme në persona apo material, sikundër ndodhi në shkurt të 2013 me meteorin në Rusi, i cili duke kaluar sipër qytetit shkaktoi një valë që theu xhamat e dritareve.

>
Index:<1598>
Title:<https://www.koha.net/lemsh/97448/presidenti-filipinas-nen-zjarrin-e-kritikave-se-puthi-ne-buze-nje-grua-nga-salla/>
Content:<
Presidenti filipinas Rodrigo Duterte është edhe një herë tjetër nën “zjarrin” e kritikave, këtë herë jo për retorikën e tij famëkeqe kundër të droguarve apo amerikanëve, por për puthjen e një gruaje në buzë gjatë një vizite në Seul.
Duterte po i drejtohej një takimi të komunitetit filipinas në kryeqytetin e Koresë së Jugut kur njoftoi se do të shkëmbejë një kopje të një libri për një puthje nga një grua në turmë. “Nuk ka njerëz, çmimi për këtë është një puthje,” tha ai, duke iu drejtuar një gruaje të bardhë. “A jeni gati për t&#39;u puthur?”
Kur dy gra u ngjitën në skenë, Duterte u tha atyre se mund të ndajnë librin. Ai puthi një grua në faqe para sinjalizimit se ai do të preferonte një puthje në buzë gruan e dytë. “A mund t&#39;i thoni atij se kjo është vetëm një shaka?” tha Duterte, u drejtua për të puthur në buzë gruan.
Ironikisht, libri që shkëmbeu për puthjen kishte të bënte me akuzat për ngacmimet seksuale dhe korrupsionin në Kishën Katolike.
Gabriela, nga grup i të drejtave të grave, e konsideroi rastin si “teatër të neveritshëm”, duke theksuar se Duterte ndjeu “të drejtën për të poshtëruar, përulur ose mosrespektuar gratë sipas dëshirave të tij”.

>
Index:<1599>
Title:<https://www.koha.net/lemsh/97437/gjermania-perjetoi-majin-e-prillin-me-te-nxehte-qe-nga-viti-1881/>
Content:<
Gjermania ka përjetuar majin dhe prillin më të nxehtë që nga vitet e fundit të 1800-s.
Shërbimi klimatik i Gjermanisë ka pohuar se këto ndryshime mund të kuptohen vetëm falë ngrohjes globale.
Këta dy muaj shënuan temperaturat më të larta, që prej kur ka filluar regjistrimi i motit në vitin 1881.
Me temperaturë mesatare prej 16 gradësh, maji i vitit 2018 ishte 3.9 gradë më i ngrohtë se mesatarja në mes të viteve 1961 dhe 1990.
Ndryshimet klimatike kanë rezultuar në ngritje të temperaturave duke bërë që ato mesatare të rriten çdo muaj e më tepër, përcjell KP.
>
Index:<1600>
Title:<https://www.koha.net/lemsh/97408/brazilianet-blejne-televizore-te-rinj-s-i-duan-ata-permes-te-cileve-pane-tmerrin-me-2014/>
Content:<
Kur ka mbetur pak më shumë se një javë deri te fillimi i botërorit “Rusia 2018”, në shtetin e futbollit - Brazil - tashmë ka filluar të ndihet atmosfera.
Ndikimin më të madh e kanë shitësit me pakicë, pasi brazilianët që çmenden pas futbollit po nxitojnë për të blerë televizorë të rinj, shkruan Koha Ditore.
Prodhimi i televizorëve për tregun e Brazilit - shumica nga kompanitë ndërkombëtare si “Panasonic” e “LG” në zonën pa taksa të Amazonës - është rritur për 25 për qind, ndërsa shitësit kryesorë të elektronikës në vend raportojnë për një rritje të madhe të shitjes në muajt e fundit.
Dyqanet po vijnë gjithashtu me metoda të reja për të tërhequr sa më shumë brazilianët që të blejnë televizorë para fillimit të botërorit që nis më 14 qershor... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1601>
Title:<https://www.koha.net/lemsh/97374/piktura-e-moshes-se-hershme-te-van-goghut-shitet-per-me-shume-se-7-milione-euro/>
Content:<
Një pikturë e Van Goghut, e pikturuar kur ishte i ri, u shit sot në Paris për më shumë se shtatë milionë euro.
“Raccommodeuses de filets dans les dunes” (Riparueset e rrjetave në duna) e vitit 1882 u shit për 7,065 milionë euro tek një koleksionist amerikan, ndërkohë që kjo vepër vlerësohej midis tre dhe pesë milionë euro.
Shitja e fundit në ankand e një pikture të Van Gogh në Paris përkon në mes të viteve 1990, dhe bëhet fjalë për pikturën “Le Jardin à Auvers” (Kopshti në Auvres) dhe arriti vlerën e 10 milionë dollarëve.
>
Index:<1602>
Title:<https://www.koha.net/lemsh/97370/nderhyrja-e-ramosit-ndaj-salahut-pjese-e-provimit/>
Content:<
Ndërhyrja që detyroi Mohamed Salahun të largohej nga finalja e Ligës së Kampionëve me Real Madridin, ka qenë pjesë e një provimi juridik.
Faqe të shumta në Siri kanë publikuar në Facebook fotografitë nga provimi i vitit të parë në Universitetin e Damaskut për Kodin Penal.
“Sergio Ramos e lëndoi Mohamed Salahun në finalen e Ligës së Kampionëve. Natyrisht, Sergio Ramos nuk mund të përgjigjet për këtë veprim nga një perspektivë e ligjit penal për shkak të katër kushteve që e arsyetojnë dhunën në sport. Përmendni këto kushte”, ka shkruar në pyetjen e provimit.
Pyetja u prit me shaka nga studentët që në rrjete sociale kishin shkruar se profesori është “fans i mposhtur i Barcelonës”.
Përgjigja për këtë pyetje ishte:
1. Ndeshja është mbajtur sipas ligjit.
2. Për lojtarin e lënduar sepse ka pranuar të marrë pjesë në lojë.
3. Lojtari që ishte prapa lëndimit ka respektuar rregullat dhe principet e ndeshjes.
4. Për lëndimet që bëhen gjatë lojës.
>
Index:<1603>
Title:<https://www.koha.net/lemsh/97369/goditja-nga-stuhia-detyron-aeroplanin-te-aterroje-dhunshem/>
Content:<
Një aeroplan i fluturimit nga San Antonio e Teksasit për në Arizona, u detyrua të ulet në El Paso të Teksasit, pasi nga stuhia u dëmtoa një xham i përparmë.
Thyerja e xhamit ka shkaktuar shqetësime të pasagjerët, ndërsa një pilot tha se mezi mund të shihnin përmes xhamit të përparmë, për të bërë ulje të detyrueshme.
>
Index:<1604>
Title:<https://www.koha.net/lemsh/97358/ushtari-amerikan-ne-kosove-merr-pushim-per-te-befasuar-te-birin-e-tij-gjate-diplomimit/>
Content:<
Një ushtar amerikan ditë më parë befasoi të birin e tij gjatë ceremonisë së diplomimit nga shkolla e mesme pasi ishte dërguar me mision një vjeçar në Kosovë.
Derisa Tyler Solomon po e merrte diplomën, babai i tij, rreshteri Damon Solomon, u shfaq në fushë, duke ngjallur kështu një përqafim shumë emocional, raporton “ABC 7”.
Të pranishmit në ceremoninë e shkollës Marshfield u habitën dhe dhanë ovacione për babanë dhe të birin.
Më pas, Tyler tha se nuk e kuptonte pse ceremonia ishte ndërprerë pikërisht kur ai merrte diplomën.
“Mendoja, çfarë po ndodh tash, pse u ndal? Duhet të shkoj të ulem”, ka thënë Tyler, ndërsa babai i tij shtoi se “nuk do ta harrojë kurrë fytyrën e habitur të Tylerit”.
“Doja të ndihej mirë sepse e meriton, ka kaluar nëpër shumë periudha, ai e meriton të ketë një njohje nga ana ime”, ka thënë rreshteri Solomon.
Se Solomoni do të kthehej në SHBA nga Kosova ishte habi për të gjithë familjarët.
Tyler ka thënë se babai i tij njihet për vizita të befasishme gjatë 18-vjetëve me Gardën Kombëtare, por kjo ishte më e mira.
 

WELCOME HOME: One high school student&#39;s graduation was made that much more memorable when his father – a U.S. Army sergeant serving his fifth tour in Kosovo – stepped out from the crowd to surprise him and his family. https://t.co/A9nKnwdKz0 pic.twitter.com/w2ccmPcjh0
— ABC News (@ABC) June 3, 2018


 
 
>
Index:<1605>
Title:<https://www.koha.net/lemsh/97290/pse-preferohet-qe-mbremjet-ti-kaloni-me-familje-apo-shoqeri/>
Content:<
Mënyra si e përmbyllni ditën ka shumë rëndësi për mirëqenien tuaj.
Andaj duhet t’u kushtoni rëndësi gjërave që i bëni para se të shtriheni për të fjetur, kjo kohë ka një peshë më të madhe se që keni menduar, andaj më e mira që mund ta bëni është t’ia kushtoni atë familjes apo miqve, transmeton kosovapress.
Vazhdimisht lexoni për krijimin e një baraspeshe në mes të punës dhe jetës personale. Në realitet një bilanc i tillë është shumë vështirë të arrihet.
Luani me fëmijët, dilni për kafe me miqtë, shijoni një vakt romantik me partnerin, apo dilni nëpër dyqane me miqtë- këto gjëra janë shumë të rëndësishme që të ndjeheni mirë para gjumit, e madje edhe të filloni ditën e nesërme në disponim.
Ndani para nga buxheti për gjërat që ju bëjnë të ndjeheni mirë.
>
Index:<1606>
Title:<https://www.koha.net/lemsh/97286/aktori-mikullovci-ne-rolin-e-kadri-veselit/>
Content:<
Kuvendi i Kosovës sot në mëngjes filloi seancën, e në kohën për debat ka ndodhur një moment mjaft interesant.
Deputeti i Vetëvendosjes, Adem Mikullovci, edhe aktor, e që është më i moshuari në Kuvend i bëri të gjithë të qeshnin.
Imitoi Kadri Veselin dhe i kërkoi të lexonte më ngadalë, e Veseli u pajtua me të.
Të qeshurat nuk patën të ndalur në Kuvend.
Mikullovci: Shumë shpejt po lexon
“................epo fola sikur je kryetar, shumë shpejt po lexoni, s’po ju kuptojmë. Nuk e di çka po folni, nuk e di çka po votoj”, ka deklaruar Mikullovci.
Përgjigja e Veselit:
“Unë jam i gëzuar, se u frikësova fillimisht mos nuk je mirë, por ma bane me dije që unë nuk qenkam mirë. Faleminderit shumë. Ke të drejtë plotësisht, do të shkoj më ngadalë”.
>
Index:<1607>
Title:<https://www.koha.net/lemsh/97216/zvicra-do-tu-kontrolloje-facebookun-azil-kerkuesve/>
Content:<
Autoritetet e Zvicrës janë duke shqyrtuar mundësinë që t’i përdorin të dhënat nga Facebooku, Twitteri dhe media të tjera sociale, për të hetuar deklarimet në lidhje me azil.
“Detajet që azil-kërkuesit publikojnë në rrjete sociale mund të na dërgojnë në përfundime që janë të rëndësishme për procedurat e azilit, duke treguar gjëra për lidhjet familjare dhe të tjera”, kanë thënë për të përditshmen zvicerane NZZ nga zyra për emigrim, përcjell ksp.
Është krijuar një grup punues për të kuptuar nëse dhe sa të dhënat e rrjeteve sociale mund të ndikojnë për aplikacionet e azilit.
Rregullat e tanishme të azilit kërkojnë që autoritet të kërkojnë vetëm identitetin e azil-kërkuesit.
>
Index:<1608>
Title:<https://www.koha.net/lemsh/97209/macoku-muskulor/>
Content:<
Në Montreal të Kanadasë, është parë rrugëve një maçok që në rrjetet sociale po shpërndahet me emrin maçoku muskulor.
Maçokun po e mban nën kujdes një admiruese e familjeve të maceve. Në anën tjetër, disa të tjerë mendojnë se ky maçok ka probleme serioze me shëndet.
Të tjerë, spekulojnë se maçoku mund të ketë ç’rregullime të rralla gjenetike, që u shkaktohet disa kafshëve, zakonisht maceve, e kjo e bën që ato të duken muskulore.

>
Index:<1609>
Title:<https://www.koha.net/lemsh/97175/ana-e-erret-e-jahteve-te-pasanikeve-per-te-cilen-nuk-flitet/>
Content:<
Nëse shefi i tij kërkon një ushqim të veçantë, Dirk Zimmerman, një kuzhinier 35-vjeçar në superjaht ulet në helikopter dhe niset për të gjetur ushqim. Siç thotë ai, ka fluturuar shumë herë nga jahti në kërkim për kungull të njomë në Oman, apo domate që rriten në atolet e Paqësorit.
“Do të shokoheshit nëse do të dinit se sa para janë ata në gjendje për të shpenzuar, por fluturimi dy orësh me helikopter në kërkim të ushqimit gjithnjë më ngazëllen”, thotë Zimmerman duke përgatitur sushi në kuzhinë të pajisur në mënyrë profesionale të jahtit të gjatë 60-metra &#39;St David në Monako.
Ndërsa të pasurit janë duke u bërë më të pasur - vetëm vitin e kaluar ka pasur 145 miliarderë të rinj - dhe kërkesat janë në rritje për super-jahte të reja më të gjata se 24 metra. Në këtë moment, më shumë se 500 prej tyre janë ndërtuar anembanë botës.
Disa prej tyre kanë më shumë se 100 punonjës. Gjithsej sektori i kësaj dege të turizmit punëson rreth 37.000 njerëz, dhe të rinjtë që e shohin veten e tyre në këtë biznes shkollohen në Universitetin Soltent në Southampton, i cili ofron trajnime shtesë në Akademinë për superjahte Warsash, transmeton KosovaPress.
Çdo pranverë, dhjetëra të rinj britanik shkojnë për trajnime në Antibes në Cote d&#39;Azur, qendra jozyrtare për rekrutimin e ekuipazhit.
Përderisa kjo është një punë e ëndërruar, shumë e dinë se ka edhe medalje të tjera. Aksidentet, lëndimet, vdekjet janë pjesë përbërëse e kësaj pune. Vetëm në vitet e fundit, tre anëtarë të rinj të ekuipazhit kanë humbur jetën duke iu shërbyer pasanikëve të tyre.
Këto super-jahte zakonisht lundrojnë pa ndërprerë rreth botës dhe vetëm për një kohë të shkurtër qëndrojnë në porte. Arsyeja është se ata nuk duhet të regjistrohen dhe të paguajnë taksa. Kjo është arsyeja pse ekuipazhet nuk mund të kenë të njëjtën mbrojtje ligjore si ata që punojnë në tokë.
Familjet ankohen se në rast aksidenti apo vdekjeje, ata nuk kanë askënd që të padisin dhe nëse do t&#39;i ndihmojnë pas vdekjes më të dashurve të tyre, pasi asnjë prej pronarëve të pasur të jahteve nuk shfaqet në funeral.
Michael Hanlon ishte 22-vjeç kur mori punën nga ëndrrat në mars 2013 - të ishte instruktor i sporteve të ujit në jahtin 62-metra Faith në posedim të miliarderit të modës kanadeze Lawrence Stroll. Një muaj më vonë dhe para se të fitonte pagën e parë prej 3,500 dollarësh, ai u gjet i vdekur. Ai u kthye i lodhur pas një nate nga lundrimi në Antibes në rivierën franceze. Ai bëri dy ndërrime të turistëve, duke punuar ditë e natë, dhe pastaj shkoi në një bar lokal për të festuar herën e parë që kaloi Atlantikun në jetën e tij.
Por, ndërsa jahti qëndron mbyllur natën, ai u përpoq të hyjë nga dalja emergjente jozyrtare. Ai ra nga kuverta e lartë dhe goditi kokën në mol, dhe u mbyt. Trupi i tij u gjet vetëm ditën tjetër.
>
Index:<1610>
Title:<https://www.koha.net/lemsh/97138/del-ne-shitje-cokollata-103-vjecare-e-ushtarit-nga-lufta-e-pare-boterore/>
Content:<
Ushtarët britanikë të stacionuar në Francë për Krishtlindjet gjatë Luftës së Parë Botërore kishin marrë dhurata për festë të vendosura në kuti metali, të krijuara në Angli.
Një çokollatë të tillë në kuti metali është gjetur së fundit dhe do të dalë në ankand publik të martën e ardhshme.
Udhëheqësi i ankandit, Paul Couper nga shtëpia e ankandit Edisons, deklaroi se madje edhe kutia është e rrallë, por është plotësisht e pabesueshme të gjendej aty ende çokollatë, transmeton ksp.
Çokollata 103-vjeçare, e cila i takonte ushtarit Richard Bullimore, së bashku me medalje, falënderime, letra dhe materiale tjera do të shitet si një njësi e vetme për më shumë se 2 mijë funta.
>
Index:<1611>
Title:<https://www.koha.net/lemsh/97117/fshati-i-vogel-i-fshehur-brenda-kanionit-te-madh/>
Content:<
 Fshati amerikan Supai është fshati më i largët në 48 shtetet amerikane, dhe e vetmja mënyrë për të arritur atë është me helikopter ose në këmbë.
Diku 5.5 milionë turistë e vizitojnë Kanionin e Madh në Shtetet e bashkuara të Amerikës, por velëm pak prej tyre vërejnë që në të fshihet një fshat i vogël diku 3 mijë metra në thellësi të tij.
Supai është fshati ndër më të vjetrit në botë, dhe fshihet në Kanionin e Madh. E vetmja mënyrë për të mbërritur deri atje është duke ecur 8 milje nëpër shkëmbinjtë, transmeton ksp. Në fakt fshati është shumë i izoluar dhe SHBA-të ende nuk kanë arritur të funksionalizojnë një tren që do ta lidhte atë me botën e përtej Kanionit.
Por për ata që dëshirojnë të largohen nga Route 66 në Peach Springs, të ndjekin një rrugë të shkretë 67 milje në Hilltop Hualapai dhe të ecin poshtë një shkëmbi, do të zbulonin një nga sekretet më sublime të Kaniot të madh: një oazë mahnitëse prej pesë burimesh ujëvarat e vendosura kundër një sfondi gati dy miliardë vjeçar. Ajo është shtëpia e fisit të lashtë amerikan Havasupai, i cili ka jetuar në heshtje brenda një prej shtatë mrekullive natyrore në botë për më shumë se 1.000 vjet, raporton BBC.

>
Index:<1612>
Title:<https://www.koha.net/lemsh/97115/kafja-bipolare-ne-filipine/>
Content:<
Te “Van Gogh është bipolar” është nja “kafene bipolare” në Manila, që shërben dietë të dizajnuar në mënyre shkencore e dhe përmes së cilës aktivizohen neutransmetuesit në trurin e njeriut që e bëjnë këtë më të qetë dhe më të lumtur.
Ambienti kafesë ngjason më tepër në një apartament të çrregullt me shumë piktura dhe fotografi të varura në mure. Sigu5risht duke mos munguar as autoportreti I piktorit të njohur Van Gohg.
Hapi i parë që bënë mysafiri kur të vizitojë këtë kafe është takojë shërbyesin/sen e tij apo të saj. Hapi dytë është vendosja e një kapele, prej të shumtave që gjinden në raftet në hyrje të kafenesë. Pas kësaj mysafiri shoqërohet në një dhomë të errët ku në murin e dhomës do të shkruajë sekretin e tij apo të saj më të errët. Si metodë për t’u shkarkuar nga ngarkesat.
Në kuzhinë punon një kuzhinier që është bipolar, një sëmundje mendore që shoqërohet me depresion, dhe me këtë sëmundje janë edhe disa nga shërbyesit në kafenenë që shërben edhe peshk të freskët dhe ushqime të lehta dhe të shëndetshme.
“E quaj Coco Kuzhinën”, i thotë gazetarit të BBC-së kuzhinieri bipolar dhe kur pyetet pse e ka një përgjigje të prerë. “Sepse unë jam i çmendur”, thotë kuzhinieri Jetro Rafael duke qeshur.
Rafel ka shndërruar shtëpinë e tij në restorant dhe ka punësuar një numër të madh të personave që kanë tentuar të vetëvriten si pasojë I depresionit.
Vetë ai ka kaluar nëpër këtë fazë.
“Nuk i doja njerëzit, shihja vetëm re të zeza”, tregon ai.
“Van Gogh është bipolar” është shndërruar në shpëtim për ata dhe të gjithë të tjerët që kanë nevojë për një jetë më të qetë dhe më të lumtur. Jetro në këtë drejtim ka arritur të krijojë edhe një kafe me përbërje natyrale, që qetëson trurin dhe i bënë njerëzit më të lumtur. Receta e tij e ka bërë të njohur lokalin e tij që ka zgjuar interesimin e shumë turistëve në Filipine por edhe vendorëve, raporton BBC Travel.
>
Index:<1613>
Title:<https://www.koha.net/lemsh/97081/pamje-mahnitese-nga-siperfaqja-e-ceresit/>
Content:<
Sonda e NASA-s Dawn ka dërguar pamje mahnitëse nga sipërfaqja e Ceresit.
Ai është objekti më i madh në rrethin e asteroideve prapa Marsit, por Ceres ka befasuar shkencëtarët qysh nga koha e zbulimit të tij.
Ato janë pamjet e para që pas një viti, që tregojnë një sipërfaqe të ashpër të asteroidit, transmeton KosovaPress.
Dawn ka kapur këtë pamje më 16 maj 2018 nga një largësi prej rreth 440 kilometrash.
Këtë muaj, Dawn do të arrijë orbitën e tij të re finale mbi Ceresin dhe do të mbledhë rrezet gama dhe spektrin neutron, i cili ndihmon shkencëtarët të kuptojnë variacionet mbi përbërjen kimikale të Ceresit.


>
Index:<1614>
Title:<https://www.koha.net/lemsh/97055/ngordh-balena-ne-tajlande-pasi-gelltiti-80-qese/>
Content:<
Një balenë në provincën Songkhla të Tajlandës, ka ngordhur pasi ka gëlltitur 80 qese të plastikës.
Të gjitha qeset, peshonin rreth 8 kg, e kjo e ka bërë të pamundur që kjo balenë të ushqehej në ujë me ushqimin e saj. Një ekspert detar thotë se një raport i fundit, bënë me dije se sasia e qeseve dhe plastikave në oqean, për një dekadë mund të trefishojë ngordhjet.
Tajlanda është përdoruese shumë e madhe e qeseve dhe qeveria në muajt e fundit ka paralajmëruar të ketë taksa për to, transmeton Koha.net.
Besohet, se qindra kafshë detare ngordhin çdo vit atje.

>
Index:<1615>
Title:<https://www.koha.net/lemsh/97048/rrobat-e-duhanpiresve-te-ndotura-me-nikotine/>
Content:<
Fakti që pirja e duhanit i bën dëm shëndetit është i ditur. Tymi i duhanit dëmton veçanërisht shëndetin e fëmijëve dhe për këtë arsye shpesh prindërit dhe të afërmit shmangin pirjen e duhanit pranë tyre apo në prani të tyre.
Por kjo masë mund të mos jetë e mjaftueshme. Veshjet e personave që pinë duhan, janë të ndotura me nikotinë dhe kjo gjë mjafton për të krijuar probleme shëndetësore.
Siç shpjegon Manuela Martins-Green, në Universitetin e Kalifornisë (SHBA), një këmishë pambuku është një thithëse e tmerrshme e tymit të duhanit.
Marrja në krahë e një fëmije apo përqafimi i tij pas pirjes së duhanit, mund ta ekspozojë të miturin ndaj dëmeve që shkakton nikotinën.
E njëjta gjë ndodh edhe me perdet dhe divanët, nëse pihet duhan brenda në shtëpi.
Ky lloj tymi pasiv, cilësohet mjaft i rrezikshëm, madje edhe kancerogjen, shkruan noa.al.
Kësisoj para se të bini në kontakt me fëmijët, bëni mirë që të ndërroheni.
>
Index:<1616>
Title:<https://www.koha.net/lemsh/97047/si-ka-ndryshuar-coca-cola-per-132-vitet-e-jetes-se-saj/>
Content:<
Në 1886-ën në Atalanta të SHBA-së, një farmacist ka krijuar një lloj të ri të pijes së gazuar, nga e cila as bota më nuk ishte ndryshe. E në këtë maj, Coca-Cola ka festuar 132 vjetorin e saj.
Coca-Cola për shumë vite me radhë e pothuajse në çdo vend të botës ka qenë pija e gazuar më e pëlqyer, transmeton koha.net.
Por Coca-Cola që ne e njohim e e duam sot, nuk ishte gjithmonë kështu, që nga shija e deri te shishja e tij, ka pësuar disa ndryshime përgjatë këtyre 132 viteve.
Coca-Cola është themeluar në vitin 1886 nga Dr. John S.Pemberton në Atalanta, Georgia të SHBA-së.
Njëra nga legjendat urbane më të famshme rreth Coca-Cola-s është se përmbante kokainë, e që ishte shumë e vërtetë, por në 1905, kokaina ishte hequr nga formula.
Më poshtë janë shishet e famshme të Coca-Cola-s si dhe reklamat e tyre më të famshme, ku u përfshi edhe babagjyshi i vitit të ri, për herë të parë në 1920, e që vazhdon edhe sot.

>
Index:<1617>
Title:<https://www.koha.net/lemsh/97041/17-vendet-e-punes-me-te-paguara-ne-google/>
Content:<
Google dihet se i ka shumë në qejf inxhinierët e vet.
Por ka shumë më shumë punë për ta mirëmbajtur Google-n se sa vetëm programimi, e për këtë gjiganti teknologjik është i gatshëm që të paguajë shumë para për kandidatët më të mirë, pavarësisht nga fusha, transmeton koha.net
Businessinsider ka gjetur se cilat janë 17 vendet e punës që paguhen më së shumti në Google.
Që nga drejtori i marketingut e deri te drejtori i inxhinierëve, këto janë 17 vendet e punës që paguhen më së shumti në Google.
17 – Përgjegjës për shitjet online e menaxheri – 165 mijë dollarë (vjetore)
16 – Menaxher i lartë financiar – 166,5 mijë dollarë
15 – Shef i zhvillimeve softuerike - 171 mijë dollarë
14 – Shef për hulumtime shkencore – 172 mijë dollarë
13 – Menaxher i strategjisë së shitjeve – 173 mijë dollarë
12 – Menaxher teknik i programeve – 174,5 mijë dollarë
11 – Staf i dizajnerëve të përvojës së përdoruesve – 184,7 mijë dollarë
10 – Menaxher i produkteve lll – 184 mijë dollarë
9 – Menaxher i inxhinierëve ll – 192 mijë dollarë
8 – Staf i inxhinierëve softuerikë – 200 mijë dollarë
7 – Menaxher i lartë i produkteve – 201 mijë dollarë
6 – Menaxher i lartë i inxhinierisë softuerike - 205 mijë dollarë
5 – Shef i marketingut – 234,7 mijë dollarë
4 – Inxhinier i lartë i softuerëve, që zakonisht janë edhe shefat e produkteve më të mëdha të kompanisë, si Youtube, AdWords e të tjera – 242,5 mijë dollarë
3 – Drejtorët – 247,5 mijë dollarë
2 – Menaxheri i produkteve të grupit – 253,9 mijë dollarë
1 – Drejtori i inxhinierisë – 283,5 mijë dollarë

>
Index:<1618>
Title:<https://www.koha.net/lemsh/97025/vendi-qe-ofron-10-mije-dollare-per-te-jetuar-e-punuar/>
Content:<
Nëse kërkoni një vend për të punuar dhe i qetë, jashtë zhurmës, atëherë, Vermont në SHBA është një vend perfekt.
Së fundi Guvernatori i Vermontit ka bërë të ditur një projekt ku do të ofrojnë 10 mijë dollarë për dy vjet për të jetuar në këtë vend, dhe njëkohësisht edhe për të punuar. Lajmi ka bërë bujë në mediat amerikane, përcjell albinfo.ch.
Personat që vendosin të shpërngulen në Vermont do të punojnë nga shtëpia për një punëdhënës jashtë shtetit.
Sipas këtij programi që do të hyjë në fuqi nga 1 janari i vitit të ardhshëm, personat që shpërngulen do të ndihmohen edhe në mbulimin e shpenzimeve për lëvizje, jetesë dhe punë.
Aktualisht Vermont ka buxhetuar fonde për të mbështetur 100 grante për 3 vitet e para dhe 20 punëtorë shtesë çdo vit që nga ajo kohë. Përfituesit e grantit do të marrin 10,000 dollarë për dy vite.
Ky projekt ka nisur për shkak të plakjes së popullsisë në Vermont, derisa edhe vendi është mjaft i bukur, kurse gjithashtu edhe takimet po zvogëlohen.
>
Index:<1619>
Title:<https://www.koha.net/lemsh/97023/10-fotografi-qe-ju-testojne-aftesine-dalluese/>
Content:<
Shkencëtarët besojnë se zgjidhja e enigmave e e gjëegjëzave e bëjnë trurin më të ri e më të mprehtë, transmeton koha.net.
Më poshtë janë 10 fotografi për të testuar vëmendjen tuaj, duke gjetur dallimet e vogla në to:

>
Index:<1620>
Title:<https://www.koha.net/lemsh/96985/94-vjet-nga-vdekja-e-dantes-se-shekullit-te-njezete/>
Content:<
Më 3 qershor të vitit 1924, në Austri vdiq Franz Kafka, shkrimtar në gjuhën gjermane, lindur në Pragë më 1883, nënshtetas austro-hungarez, me prejardhje hebraike.
Krijimtaria e tij ishte e ndërlikuar me tregime të shkurtra, romane që kurrë nuk i përfundoi, 90 për qind të krijimtarisë së vet e dogji, pjesën tjetër e la me testament që të digjej, tërhoqi vëmendje pas vdekjes më shumë sesa kur ishte gjallë.
Cilësuar si një nga autorët më me ndikim apo Dante i shekullit të njëzetë, Gabriel Garcia Marquez thoshte se me romanin Metamorfoza, Kafka tregoi se ishte e mundur të shkruhej ndryshe.
>
Index:<1621>
Title:<https://www.koha.net/lemsh/96976/historia-e-flamurit-amerikan-ndash-cfare-kerkoi-dizajneri-i-tij-si-shperblim/>
Content:<
Për shumë amerikanë flamuri kombëtar është një simbol thuajse hyjnor. Por në fund të viteve 1700, gjatë Revolucionit Amerikan, regjimente të ushtrisë nën drejtimin e Xhorxh Uashingtonit, përdornin flamuj të ndryshëm gjatë luftës për pavarësi nga Britania.
Korrespondentja e Zërit të Amerikës Nikoleta Iliç foli me një ekspert të historisë së flamurit amerikan lidhur me origjinën e flamurit dhe dizenjot e ndryshme para se të arrihej tek flamuri aktual:
Flamuri amerikan ka kaluar shumë transformime për të marrë formën aktuale, tregon Earl Williams.
“U transformua nga flamur jozyrtar në flamur zyrtar. Nuk mund të themi se kush e krijoi flamurin jozyrtar. Por ai u përdor për herë të parë nga John Paul Jones, toger në Ushtrinë Kontinentale. Ai pretendonte se në dhjetor 1775 kishte ngritur në anije një flamur me 13 shirita: shtatë të kuqe dhe gjashtë të bardha dhe në qoshen e sipërme, majtas, kishte flamurin britanik”.
Williams është ekspert i flamujve të vjetër. Ai thotë se çdo flamur i vjetër tregon një histori. 13 shiritat përfaqësojnë solidaritet mes 13 shteteve të para dhe qëndresën e tyre përballë britanikëve.
“Ky është flamuri që përdori Xhorxh Uashingtoni në zyrat e tij në Kejmbrixh të Masaçusetsit. Më pas këtë dizajn përqafuan edhe kolonitë e tjera në 1776”.
Ky ishte flamuri jozyrtar me rastin e pavarësisë më 4 korrik, 1776. Flamuri i parë zyrtar u krijua më pas nga kongresisti Francis Hopkins nga Nju Xhërsi.
“Ky u bë flamuri zyrtar më 14 qershor 1777, ose 11 muaj pas shpalljes së pavarësisë”.
Hopkins ishte artist dhe dizajner. Ai fillimisht e krijoi flamurin për Marinën Amerikane.
“Të dhënat tregojnë se ai krijoi dy flamuj, ndoshta tre. Një për Amerikën, një për marinën dhe një ndoshta për Artilerinë e Këmbësorisë”.
Megjithëse nuk janë gjetur skica për flamurin e parë, ka vizatime të vulave që ka krijuar Hopkins. Në një prej tyre shihet flamuri amerikan me 13 shirita: shtatë të bardha dhe gjashtë të kuqe. Në flamurin e marinës, shiritat e kuq janë në perimetrin e jashtëm, që ta bëjnë flamurin më të dallueshëm në det. Hopkins shkruante në një letër drejtuar Kongresit:
“Kam krijuar flamurin e Shteteve të Bashkuara, Vulën Kryesore, Vulën e Thesarit dhe dizajnin e dollarit”.
Për punën e tij Hopkins kërkoi të shpërblehej me afro 105 litra verë. Nuk dihet se ç’ndodhi më tej me përfshirjen e Hopkins, por dimë se Betsy Ross, gruaja nga Filadelfia që qëndisi flamurin për Xhorxh Uashingtonin, u shndërrua në një simbol kombëtar.
“Në fakt historia lidhur me Betsy Ross doli nga familja e saj, vite më pas. Por gjatë revolucionit kjo histori nuk qarkullonte publikisht”.
Fillimisht historia e Betsy Rossit u tregua në vitet 1870. Të paktë ishin ata që e vunë në dyshim këtë variant të lindjes së flamurit, pasi dihej shumë pak mbi frymëzimin dhe artistët që e krijuan këtë simbol të famshëm amerikan.
>
Index:<1622>
Title:<https://www.koha.net/lemsh/96928/plazhet-me-te-mira-per-kete-vere-sipas-forbes/>
Content:<
Pas konsultave me një panel ekspertësh nga e gjithë bota, revista e njohur “Forbes” nxori listën e 8 plazheve më të mira të verës për vitin 2018, e i pari i padiskutueshëm konsiderohet i ashtuquajturi “plazhi rozë” në Flores të Indonezisë.
Emrin nuk e ka marrë më kot. Ngjyrën e mrekullueshme, kësaj zone ia japin miliona fragmente koralesh të vogla të kuqe, të përziera me rërën e bardhë.
Peizazhi idilik është një prej vetëm 7 plazheve rozë të planetit, e famën e fituar prej rërës së rrallë ia shtojnë edhe ujërat e kristaltë.
I dyti renditet ishulli Pass në Filipine. I gjithë vendi njihet për plazhet e tij, por Passi të lë vërtet pa frymë. Ai konsiderohet “mishërimi i parajsës” dhe nuk ka mizeri njerëzish, ndaj kush shkon mund të shijojë një qetësi absolute.
Kalifornia arriti të bëhet pjesë e listës me plazhin e San Onofres, më i miri sipas “Forbes” për të kaluar të gjithë ditën, transmeton tch. Ka çdo gjë që nevojitet, duke nisur nga dushet, vendet e barbekjusë dhe për të apasionuarit nuk mungojnë as dallgët me famë botërore.
Një plazh në Kamerun, Seme ka tërhequr gjithashtu vëmendjen e ekspertëve me rërën e vet vullkanike dhe pemët e kokosit.
Me ujërat e tij të kaltra nuk mbeti pas as “Paje” në Zanzibar, apo “Cayes” në Belize. I shtati është ishulli Phi Phi i Tajlandës, e renditjen e përmbyll Kendrosi në Greqi, një gji i bukur i rrethuar nga kodra që të kujton shumë, në fakt, Jugun tonë.

8. Kendros, Donousa, Greqi

7. Phi Phi Islands, Tajlandë

6. Cayes of Belize, Belize

5. Paje, Zanzibar

4. Seme Beach, Cameroon

3. San Onofre State Beach, Kaliforni

2. Pass Island, Coron, Filipinet

1. Pink Beach, Flores, Indonezi







>
Index:<1623>
Title:<https://www.koha.net/lemsh/96843/pershtatja-e-persosur-me-kopertinat-e-librave/>
Content:<
Libraria Mollat në Francë është bërë shumë e famshme nëpërmjet postimeve që bën në rrjetet sociale.
Shitëset e kësaj librarie realizojnë foto fantastike duke u “bërë njësh” me kopertinat e librave që shesin.
Falë këtyre fotove, libraria ka 64 000 ndjekës në Instagram tashmë.
Shikoni më poshtë disa nga shkrepjet më spektakolare të kësaj librarie.

>
Index:<1624>
Title:<https://www.koha.net/lemsh/96826/apartamenti-i-titos-ne-new-york-shitet-per-rreth-12-milione-euro/>
Content:<
Apartamenti dykatësh në New York në pronësi të ish-Jugosllavisë do të shitet me vlerë prej 12.1 milionë dollarë ndërsa paratë nga shitja do të ndahen mes vendeve të ish Jugosllavisë, ka bërë të ditur Ministria e Punëve të Jashtme të Serbisë.
Apartamenti i cili ka gjashtë dhoma gjumi dhe katër banjo është shfrytëzuar nga ambasadorët jugosllavë në SHBA e në të ka qëndruar dhe ish kryetari Josip Broz Tito gjatë vizitave në New York.
Apartamenti, sipas Zhurnal.mk i cili nga viti 1992 qëndron i zbrazur është blerë në vitin 1975 në shumë prej 100 mijë dollarë, shpenzimet për mirëmbajtje i ka paguar deri më sot Serbia andaj kërkon 40% nga shitja.
>
Index:<1625>
Title:<https://www.koha.net/lemsh/96823/familja-e-burrit-qe-u-vra-nga-polici-demshperblehet-me-4-dollare/>
Content:<
Familja e një 30-vjeçari që u vra nga një polic, është dëmshpërblyer me 4 dollarë pas padisë që ishte ngritur për vrasje pa paramendim.
Gregory Vaughn Hill Jr ishte vrarë te dera e garazhit më 14 janar të vitit 2014 pas ankesave për zhurmë të madhe që vinte nga shtëpia e tij në St Lucie County të Floridas. Ai është gjetur me një revole pa plumba, por nuk dihet nëse ishte duke e mbajtur në dorë.
Gjykata ka thënë se nuk është përdorur forcë e tepruar nga policia dhe Hill ishte përgjegjës për vdekjen e vet pasi ishte i dehur.
Të shtënat filluan kur policia u ftua në shtëpinë e tij pasi fqinjët janë ankuar për zërin e lartë të muzikës. Sipas New York Times, policët kishin arritur dhe kishin trokitur në derën e garazhit, transmeton Koha.net.
Hill, fillimisht e kishte hapur derën e garazhit, por e kishte mbyllur pasi ka parë policinë. Njëri nga policët ka hapur zjarr në derën e mbyllur të garazhit, duke e qëlluar Hillin tre herë. Njëri nga plumbat e qëlloi në kokë.
Pas seancës gjyqësore, juria e dëmshpërbleu nënën e tij me 1 dollarë për shpenzimet e funeralit dhe 1 dollarë për secilin nga tre fëmijët.
Gjithashtu është vendosur se Hill ishte 99 për qind përgjegjës për vdekjen e vet që do të thotë se departamenti policor është i obliguar të paguajë vetëm 1 për qind të dëmeve. Kjo e ka lënë familjen me katër dollarë.
Gjykata ka mundur të mos e dëmshpërblej familjen e tij pasi Hill ishte i dehur.
>
Index:<1626>
Title:<https://www.koha.net/lemsh/96819/kjo-mund-tu-ndodhe-valixheve-ne-aeroport/>
Content:<
Në valixhen e udhëtimit mos futni diçka me vlerë, e pret një fat i keq
Nëse keni marrë ndonjëherë një valixhe të dëmtuar pas një fluturimi, kjo video mund të hedhë dritë mbi atë që mund të ketë ndodhur me të. Vanessa Marsh ndau një video në Twitter, duke treguar makthin më të keq të çdo avioni.
Një punonjëse e aeroportit shihet duke hedhur valixhet e pasagjerëve e tyre si një copë plehërash në vend që ta linte butësisht rrëshqitjen poshtë shiritit, transmeton 21. Pasi videoja e Vanessas fitoi më shumë se 40 mijë shikime, Hawaiian Airlines dërgoi një përgjigje, duke premtuar se do të shikonte më tej situatën.
Ndërkohë videoja ka kaluar 62 mijë shikime.
Megjithatë, njerëzit ishin ende të zemëruar, duke kërkuar që ata të pushohen nga puna.
 
 

The mystery of all my broken suitcases is solved - this is the ground crew at Honolulu loading up a @HawaiianAir flight to Phoenix. 🤦‍♀️🤦‍♀️🤦‍♀️ pic.twitter.com/rPwVobqXZO
— Vanessa Marsh (@vanessaleemarsh) May 9, 2018


 
 
>
Index:<1627>
Title:<https://www.koha.net/lemsh/96750/vazoja-kineze-shitet-per-14-milione-dollare/>
Content:<
Një vazo kineze, disa shekuj e vjetër, u shit në një ankand në Hong Kong për 14.5 milionë dollarë.
Vazoja e rrallë prej porcelani i ishte dhënë Muzeut të Artit në Talsa në vitin 1960.
Ky artefakt ishte pjesë e ekspozitës së përhershme të muzeut, megjithëse u mbajt në depo për më shumë se një dekadë.
>
Index:<1628>
Title:<https://www.koha.net/lemsh/96746/ish-lojtarin-e-unitedit-klubi-e-largoi-me-sms/>
Content:<
Sir Alex Ferguson u takua sy me sy me Phil Marshin në vitin 2007 dhe i tregoi përse po lirohej nga Manchester Unitedi. Të njëjtën gjë e bëri edhe klubi i tij i fundit këtë javë, por tani e larguan me vetëm një sms.
Sulmuesi u largua nga Old Traffordi pasi nuk mund t’i bënte konkurrencë yjeve si Cristiano Ronaldo dhe Wayne Rooney.
Marshi pastaj luajti për Blackpoolin, Forest Green Rovers dhe Salford Cityn. Gjatë karrierës së tij ka luajtur te 20 klube dhe së fundmi ishte pjese e klubit gjysmëprofesionist nga Uellsi, Rhyl. Menaxheri i ri i këtij ekipi preferoi sms-in për largimin e disa lojtarëve.
“Kjo nuk është hera e parë që lirohem nga një klub, por hera e parë në këtë mënyrë”, ka thënë ai për BBC-në.
“Është keq kur ata as nuk të thërrasin në telefon”, shton ai. “Do t’i respektoja më shumë sikur të më ftonin sy më sy, por me një sms - isha i befasuar. Është shumë keq”.
Marsh që thotë se edhe lojtarë të tjerë të Rhylit kanë marrë sms-in e njëjtë, i është përgjigjur menaxherit se po kthehej të Manchester Unitedi dhe sms-in e publikoi në rrjetet sociale.
“Isha i fundit në grup që mora këtë mesazh dhe ia ktheva, por nuk është përgjigjur më”, ka shtuar ai.
“E respektova Sir Alexin për mënyrën si menaxhoi situatën me mua kur unë u lirova. Më tha se ishte për të mirën e karrierës sime pasi kishin lojtarë më kualitativë dhe më dha një këshillë të mirë”, ka thënë ish-lojtari i Unitedit.
Marsh bëri vetëm një paraqitje për Unitedin kur mposhtën Crewe Alexandra në Carling Cup gjatë vitit 2006. Ai u lirua në moshën 21-vjeçare.

>
Index:<1629>
Title:<https://www.koha.net/lemsh/96726/nje-zyrtar-i-taxhikistanit-shpall-boksin-haram/>
Content:<
Një zyrtar i lartë në Taxhikistan i shpalli boksin dhe sportet luftarake “pa rregulla, haram”, apo të ndaluara me ligjin islamik.
Saidmukarram Abdulkodirzoda, kryetar i Këshillit Islamik Ulema të Taxhikistanit, tha gjatë faljes së xhumasë në Dushanbe se sportet e tilla luftarake janë të ndaluara sepse mund “të dëmtojnë” shëndetin e njeriut.
“Sidomos boksi dhe sportet luftarake pa rregulla konsiderohen haram nga pikëpamja fetare, sepse mund të dëmtojnë shëndetin, ta bëjnë të paaftë dikë”, tha Abdulkodirzoda.
“Të gjitha llojet e lojërave dhe dueleve që bëhen për para, janë haram”, shtoi ai.
>
Index:<1630>
Title:<https://www.koha.net/lemsh/96676/30-vjecari-largohet-nga-shtepia-pas-urdhrit-nga-prinderit/>
Content:<
Michael Rotondo më në fund është larguar nga shtëpia pasi u bë i famshëm nëpër botë me urdhrin e prindërve të tij që të largohej pasi nuk kontribuonte rreth punëve të shtëpisë.
Ai më në fund dal nga shtëpia, gjë të cilën shumë njerëz thonë se është dashur ta bëjë vjet më parë.
30-vjeçari kishte afat që deri sot të dilte nga shtëpia pasi gjykata aprovoi kërkesën e prindërve të tij për largim pasi ishte i papunë dhe nuk ndihmonte asgjë.
>
Index:<1631>
Title:<https://www.koha.net/lemsh/96626/pamje-mbreselenese-te-perendimit-te-diellit-ne-manhatan/>
Content:<
Turma qytetarësh u mblodhën në zona të zgjedhura në Nju Jork për të dëshmuar një pamje mbresëlënëse të njohur me termin “Manhattanhenge”.
Mbrëmjen e së mërkurës në 20 e 12 të orës lokale të gjitha rrugët në lindje e perëndim të qytetit u ndriçuan në mënyrë spektakolare nga dielli që po perëndonte. Ngjarja ndodh dy herë në vit dhe ka të bëjë me diellin që rrethohet në mënyrë perfekte me kornizën e qiellgërvishtësve të shumta të Nju Jorkut. Pamja është mjaft popullore në rrjetet sociale, ku qytetarët postojnë fotot më të bukura, transmeton tch.
Emri “Manhattanhenge” u shpik nga astrofizikanti Neil deGrasse Tyson ne 1996. Ai u frymëzua nga monumenti parahistorik i Britanisë së Madhe, Stonehenge, ku dielli duket sikur përfshihet në kornizën e gurëve vertikalë gjatë solsticeve.
Mundësia e radhës për të asistuar perëndimin dramatik në Manhatan do të jetë 12 korriku.

>
Index:<1632>
Title:<https://www.koha.net/lemsh/96591/kilauea-nxjerr-masen-me-te-ngrohte-dhe-me-te-shpejte-te-laves-deri-me-tani/>
Content:<
Vullkani i aktivizuar Kilauea në shtetin e Hawaiit në SHBA me shpërthimin e fundit ka nxjerrë masën më të ngrohtë dhe më të shpejtë të lavës deri më tani.
Në rajon janë bërë alarmime për evakuime pas shpërthimit të lavës për shkak të shpejtësisë dhe ngrohtësisë.
Ekspertja e Institutit Amerikan të Studimeve Gjeologjike (USGS), Wendy Stovall, tha se lava është duke lëvizur me shpejtësi me të cilën do të mund të mbulonte gjashtë fusha futbolli brenda një ore, transmeton AA.
Stovall tha se vullkani ka hedhur lavë në lartësi deri në 61 metra.
Përmes një deklarate, Mbrojtja Civile e Hawaiit u bëri thirrje banorëve të rajonit të shpërngulen në vende të sigurta.
Po ashtu, njoftohet se në rajon kanë ndodhur edhe lëkundje të vogla të tokës.
Ndryshe, afër dy mijë persona në Hawaii janë evakuuar në vende të sigurta për shkak të lavës, shkëmbinjve dhe gazit helmues të nxjerrë nga Vullkani Kilauea, i cili u aktivizua në fillim të muajit maj.
Shpërthime në Kilauea, një nga vullkanët më aktivë në botë, ndodhin nga viti 1983.
>
Index:<1633>
Title:<https://www.koha.net/lemsh/96551/ne-zvicer-vrasesi-i-burrit-apo-gruas-ka-te-drejte-ne-fondet-e-pensionit/>
Content:<
Një margjinë ligjore në Zvicër, lejon pothuajse të pabesueshmen: Ai i cili e ka vrarë bashkëshorten/in e tij/saj, ka të drejtë në fondet e pensionit.
Një veprim i tillë mund të realizohet pasi në nenin 540 të kodit civil zviceran janë harruar pensionet profesionale dhe shtylla e tretë: Ato nuk janë të mbuluara nga ligji i trashëgimisë dhe nuk ekziston një dispozitë e tillë. Si pasojë të kësaj, është dëshmuar për dy raste të tilla nga Zvicra Perëndimore, transmeton Albinfo.
Në vitin 2015, një burrë kishte vrarë bashkëshorten e tij. Pas korrespondencës së gjerë ligjore ai tani ka pranuar 10.000 franga nga llogaria e përfitimeve të gruas së tij, ndërsa djali i rritur i çiftit ka mbetur duarthatë.
Në të njëjtin vit, gjithashtu në Zvicrën Perëndimore, një burrë e vret bashkëshorten e tij. Ajo kishte një fond të përfitimeve prej 64.000 frangave nga shkalla 3a. Pas një procedure të gjatë, shuma iu transferua nënës së të ndjerës, pas lutjeve të autoriteteve që autori i burgosur të hiqte dorë nga ky fond.
Ky shteg ligjor ka shkaktuar reagime të shumta në mesin e politikanëve zviceranë, pasi ky fond nuk ka të dhëna të sakta nëse bëhet fjalë për një vdekje natyrore apo të dhunshme, shkruan “Tages-Anzeiger”. Me këtë rast, edhe ndonjë vrasës nga burgu mund të parashtrojë kërkesë të hollat e viktimës, pa njohurinë e fondit.
>
Index:<1634>
Title:<https://www.koha.net/lemsh/96510/gruaja-qe-ka-mbushur-106-vjet-e-bindur-se-arriti-kete-moshe-pasi-nuk-pati-lidhje-me-meshkuj/>
Content:<
Madeline Dye asnjëherë nuk ka pasur takime dhe vetëm një herë ka vizituar lokalet e natës, edhe atë për të kremtuar datëlindjen e saj të 90-të.
Mendon se arsyeja e jetëgjatësisë së saj është shmangia e stresit që vjen nga lidhja dhe martesat.
Ajo u lind në jug të Sheffield në Angli më 1912, të njëjtin vit kur u fundos anija Titanik.
Kur ishte e re jetoi në atë rajon së bashku me nënën dhe motrën, pasi babai i saj Earnst humbi jetën në Luftën e Parë Botërore.
Madeline është 106-vjeçar dhe jeton në shtëpinë e pleqve.
Njëra nga sekretet e saj të jetëgjatësisë është edhe shëtitja – çdo ditë ecën 3.2 kilometra, transmeton Ksp.
>
Index:<1635>
Title:<https://www.koha.net/lemsh/96429/puna-ideale-sipas-shenjave-te-horoskopit/>
Content:<
Dashi - Dashi është i fortë dhe trim, është një udhëheqës i natyrshëm, karizmatik dhe magjepsës. Pikërisht për këto arsye puna e përsosur për këtë shenjë është oficer i forcave të armatosura. Ai do të jetë në gjendje të përcjellë entuziazëm te të gjithë.
Demi - Demi është konkret, metodik dhe kokëfortë. Ambienti i përsosur i punës për të? Banka. Do të jetë shumë i saktë në çdo hollësi të kontabilitetit dhe për më tepër stabiliteti i arritur me një profesion të tillë do t&#39;i lejojë atij të kryejë të gjitha projektet e tij.
Binjakët - Binjakët janë optimistë, plot energji dhe krijues. Ata gjithmonë kërkojnë stimuj të rinj dhe dashurojnë udhëtimet. Pikërisht për këto arsye punët e tyre ideale janë hostess ose guidë turistike. Në këtë mënyrë ata do të kenë mundësi të takojnë njerëz të rinj dhe të përjetojnë emocione çdo ditë.
Gaforrja - Gaforrja është e ndjeshme, mbrojtëse dhe e dashur. Këto cilësi do ta lejojnë atë të ketë një karrierë të shkëlqyer si psikologe. Mirësia e saj do ta lejojë të ndihmojë të gjithë ata që kanë nevojë për këshillën e saj të vlefshme.
Luani - Luani është i guximshëm dhe i fortë, nuk ka frikë nga asgjë dhe në çdo sfidë ai gjithmonë dëshiron të dalë fitues. Profesioni i tij ideal është menaxheri apo politikani. Mbulimi i pozicioneve të rëndësishme dhe përgjegjësia e madhe është pikërisht ajo që bën për të.
Virgjëresha - Virgjëresha është e saktë, e vëmendshme ndaj detajeve dhe jashtëzakonisht grindavece. Puna që bën për ju është mjeku, do të jeni shumë të përpiktë dhe nuk do të keni frikë të qëndroni edhe pak orë në vendin e punës për të përfunduar punën tuaj.
Peshorja - Peshoret dashurojnë drejtësinë dhe diplomacinë. Kjo shenjë e zodiakut dallohet për aftësitë e mëdha të komunikimit dhe në fakt profesioni i përsosur për ta është avokati. Me hijeshinë e tyre, ata do të jenë në gjendje të bindin këdo me versionin e tyre të tregimit.
Akrepi - Akrepi është intuitiv, inteligjent dhe interesant. Si shkrimtar do të ishte i përsosur. Karakteri i tij e lejon që ai të jetë magnetik dhe të mos i lërë ata që janë përreth tij indiferentë, pikërisht për këtë arsye ai duhet të fillojë të shkruajë të gjitha tregimet që tregon.
Shigjetari - Shigjetari është simpatizues, i këndshëm dhe pozitiv. Me simpatinë e tij do të jetë në gjendje të trullosë gjithë. Prandaj, një e ardhme në marrëdhëniet me publikun do të ishte e përkryer për të, sepse ai gjithnjë arrin të komunikojë energjinë e tij të pamasë.
Bricjapi - Është një shenjë e rreptë, e përgjegjshme dhe racionale, e cila nuk është e humbur në përgjumje të padobishme. Mund të jetë një kontabilist i përsosur. Ai kurrë nuk do të shpërqendrohet dhe të gjitha llogaritë e tij gjithmonë do të jenë të pagabueshme.
Ujori - Ujori ka një inteligjencë aq kreative saqë shpesh bëhet një vizionar. Puna ideale për të duhet t&#39;i japë frymë të lirë krijimtarisë së tij. Artist, muzikant ose projektues, këto janë të gjitha profesionet që bëjnë për natyrën e tij të pavarur dhe idealiste.
Peshqit - Peshqit janë të shoqërueshëm dhe të ndjeshëm. Ata duan të dëgjojnë të tjerët dhe kjo është arsyeja pse një punë në fushën sociale është pikërisht ajo që bën për ta. Ata jetojnë me emocione dhe ndjenja dhe gjithmonë do të jenë në gjendje të japin këshilla të drejta.

>
Index:<1636>
Title:<https://www.koha.net/lemsh/96401/shqiptari-ne-new-york-gjen-zarfin-me-dollare-veprimi-i-tij-na-ben-krenare/>
Content:<
Gjestet humane të shqiptarëve që jetojnë në mërgim bëjnë bujë në median e vendeve ku jetojnë e punojnë.
Vetëm në New York kemi disa raste kur shqiptarët tërheqin vëmendjen e opinionit me gjestet e tyre tepër humane dhe të ndershme, shkruan Illyria.
Mësohet se një njujorkez, emri i të cilit nuk bëhet i ditur, kishte tërhequr një shumë dollarësh nga kursimet në një bankë, në qytetin e New Yorkut, Citybank. Në një moment të papërcaktuar, ndërsa dilte nga banka ai ka humbur zarfin ku kishte të hollat.
Për fat të mirë të tij, personi që e ka gjetur zarfin me para ka qenë shqiptari Murat Rexha nga Dibra e Madhe, me banim në New York, i cili e gjeti zarfin dhe e bëri misionin e shqiptarit ta kthente atë me ndershmëri, thonë zyrtarët e vendit të punës ku punon Murat Rexha.
Ky gjest u vlerësuar si shumë human, është bërë lajm nga kompania prestigjioze “Harvard Protect” dhe zytarët e Citybank në New York.
Zyratët e kompanisë, ku punon shqiptari, Harvard Protect , me këtë rast thanë se dëshirojnë të sjellin në vëmendjen opinionit njujorkez, një rast që meriton mirënjohje nga kompania “Harvard Protect” në lidhje me zyrtarin e Sigurisë, zotin Murat Rexha, i cili punon në ndërtesën 250 Broadway në qytetin e New Yorkut.
Ata thonë se gjatë kryerjes së një kontrolli të sigurisë rreth perimetrit të zonës 250 Broadway New York City – Rexha, gjenë në trotuar përpara Citybank një zarf të pa hapur me dollar. Zarfi përmbante sipas tyre 680 dollarë kesh.
Të cilat me sa duket dikush që hynte ose dilte, mbasi tërhoqi shumën e parave, humbi zarfin pa e kuptuar. Ndërsa, z. Rexha, që gjeti këtë zarf me të njoftuar autoritet bankare të Citybank, e ktheu zarfin tek menaxheri i bankës pa asnjë hezitim.
Mirëpo kompania ku punon Rexha, një emigrant nga Dibra e Madhe, vendosur vitet e fundit në Nju Jork, thotë me mburrje se veprimi i punonjësit të saj Murat Rexha, ilustrojnë korrektësinë, sigurinë dhe ndershmërinē e kompanisë prestigjoze “Harvardin Protect”, dhe vlerat thelbësore të saj që janë edhe burim suksesit në qytetin e New Yorkut.
“Për shkak të veprimeve të tij, ndershmërisë dhe kthimit të shpejtë të zarfit, paratë u kthyen në pronarin e ligjshëm katër ditë më vonë”, thotë kompania deri sa i ndau zotit Rexha një certifikatë mirënjohje.
Z. Rexha mori çertifikatën e mirënjohjes duke i njohur atij veprimin human dhe ndershmërinë në mënyrën e dorzimit të zarfit me para, duke marrë edhe një Faleminderim publik për këtë veprim në këtë fushë.

>
Index:<1637>
Title:<https://www.koha.net/lemsh/96273/e-varrosin-bashke-me-veture/>
Content:<
Ceremonitë mortore janë nga më të ndryshmet në kultura të ndryshme, por në shumicën e tyre varrimi bëhet duke e futur trupin e të ndjerit në arkivol.
Por ajo çfarë ka ndodhur në Kinë, vështirë se mund të ketë një rast të ngjashëm, transmeton tch.
Ka qenë dëshira e të ndjerit para se të vdiste, që ditën kur ta varrosnin, të mos e fusnin nën dhe me arkivol, por brenda veturës së tij.

>
Index:<1638>
Title:<https://www.koha.net/lemsh/96251/nasa-zbulon-pse-planetet-jane-te-rrumbullaket/>
Content:<
Tetë planetet e sistemit tonë diellor ndryshojnë shumë nga njëri-tjetri, në shumë mënyra.
Janë të përmasave të ndryshme, në distancë të ndryshme nga Dielli, disa janë të vegjël dhe shkëmborë, të tjerët të mëdhenj dhe gazozë. Por të gjithë janë të rrumbullakët. Cila është arsyeja? Pse nuk ka forma të tjera si kub, piramida apo disqe?
Planetët formohen kur materialet në hapësirë përplasen së bashku. Pas një farë kohe kur ka mjaftueshëm material krijohet graviteti; forca që mban gjërat të lidhura. Kur një planet në formim e sipër është mjaft i madh, ai fillon e pastron rrugën rreth yllit që orbiton, përdor gravitetin për të kapur pjesë të hapësirës.
Një planet ushtron gravitet në të gjitha anët. Graviteti tërheq nga qendra drejt anëve si rrezet e një rrote biçiklete. Kjo bën që forma e përgjithshme e një planeti të jetë sferë, e cila është një rreth tridimensional.
Disa planete janë të rrumbullakët, disa të tjerë janë akoma më të rrumbullakët se të tjerët. Mërkuri dhe Venusi janë ata që janë më të rrumbullaktit. Ata janë pothuaj sferat më perfekte si gogla.
Disa planetë nuk janë kaq perfektë përsa i përket formës së tyre. Saturni dhe Jupiteri janë pak më densë në qendër. Ndërsa ata orbitojnë fryhen përgjatë ekuatorit. Pse ndodh kjo?
Kur orbiton, ashtu si planeti rrotullohet, anët e jashtme duhet të lëvizin më shpejt sesa ato brenda për të ruajtur ritmin. Kjo është e vërtetë për të gjitha gjërat që rrotullohen, si rrota, DVD ose edhe një ventilator. Anët duhet të përshkruajnë më shumë dhe më shpejt. Përgjatë ekuatorit të një planeti, një rreth në gjysëm të rrugës mes polit të veriut dhe atij të jugut, graviteti mban anët, por ndërsa rrotullohet skajet duan të shkëputen si balta që del nga rrota e makinës. Saturni dhe Jupiteri janë të mëdhenj dhe rrotullohen shumë shpejt, por graviteti i mban ata së bashku.
Kjo është se pse ata fryhen në qendër. Ne e quajmë gjerësi ekstra fryrjen ekuatoriale. Saturni fryhet më shumë nga të gjithë planetët e sistemit tonë. Nëse do të krahasojmë diametrin nga njëri pol tek tjetri me diametrin përgjatë ekuatorit nuk është i njëjtë. Saturni është më dens me 10.7 % në qendër. Jupiteri është 6.9% më dens në qendër. Në vend që të jenë perfektë përsa i përket rrumbullaksisë, ata janë si topa basketbolli të shtypur sikur dikush i është ulur sipër.
Po planetët e tjerë?
Toka dhe Marsi janë të vegjël dhe nuk rrotullohen aq shpejt sa gjigandët gazozë. Ata nuk janë sfera perfekte, por janë më të rrumbullakët se Saturni dhe se Jupiteri. Toka është më dense 0.3 % në mes dhe Marsi me 0.6% më dens në qendër. Meqë nuk janë 1% densë në qendër mund të themi se janë shumë të rrubullakët.
Përsa i përket Uranit dhe Neptunit, ata janë në mes. Urani me 2.3% densitet në qendër, Neptuni me 1.7%. Ata nuk janë perfektë, por shumë afër të qenët të rrumbullakët përsosmërish (marrë nga Bota.al).
>
Index:<1639>
Title:<https://www.koha.net/lemsh/96229/diamantet-e-krijuara-nga-njeriu-do-te-shiten-me-nje-cmim-shume-te-ulet/>
Content:<
Kompania më e madhe në botë që merret me gërmimin dhe shitjen e diamanteve do të nisë të shesë diamante të prodhuara në laborator. De Beers njoftoi se do të shesë këto gurë të çmuar të prodhuar nga njeriu me 1/10 e çmimit të diamanteve nga minierat.
Njoftimi vjen pasi kompania ishte shprehur shumë herë se nuk do të shiste kurrë këto lloj gurësh, megjithatë suksesi i rivalëve duket se e ka detyruar edhe De Beers t’i futet këtij biznesi.
Me markën e re të diamanteve, kompania synon të tërheqë klientë të rinj në moshë, të cilët tradicionalisht shpenzojnë më pak për gurë të çmuar. Kështu, tregu 80 miliardë dollarësh i gurëve të çmuar do të ndahet në një segment me gurë për bizhuteri për shtresat e mesme dhe gurë për unaza fejese apo bizhuteri luksoze drejtuar më të pasurve, transmeton “ScanTV”.
Ndryshe nga imitimet e diamanteve, si zirkonët, diamantet e prodhuara në laborator kanë të njëjtat karakteristika fizike dhe kimike si gurët që gjenden nëpër miniera. Ata prodhohen duke vendosur një farë karboni në një dhomë me mikrovalë dhe duke e tejnxehur atë në një top shkëlqyes në gjendje plazme. Nga procesi dalin copëza të cilat për disa javë kristalizohen duke u bërë diamante.
Kjo teknologji është aq e përparuar saqë ekspertët kanë nevojë për një makineri për të dalluar diamantet e vërteta nga ato të bërë nga njeriu.
Vitet e fundit janë krijuar disa prodhues diamantesh në laborator, madje një prej kompanive, e cila rrit diamante në Kaliforni është mbështetur edhe nga Leonardo DiCaprio.
Aktualisht një diamant 1 karat i prodhuar nga njeriu shitet për 4 mijë dollarë, ndërsa një diamant natyral shitet për 8 mijë dollarë. Diamantet nga laboratori i De Beers do të shiten vetëm për 800 dollarë për karat.
Sipas kompanisë, çmimi jashtëzakonisht i ulët krahasuar me konkurrencën vjen për shkak të teknologjisë që zotëron. De Beers ka nisur kërkimet për prodhimin e diamanteve në laborator që pas Luftës së Dytë Botërore, ndërsa ka përshpejtuar procesin në vitin 1953 pasi një kompani suedeze sintetizoi diamantin e parë.
>
Index:<1640>
Title:<https://www.koha.net/lemsh/96205/bualli-e-ferfellon-nje-kelysh-luani/>
Content:<
Një buall e ka shpëtuar një zvarranik nga disa luanë duke e e fërfëlluar njërin prej tyre me brirët e tij.
Ngjarja ka ndodhur në Kruger National Park në jug të Afrikës dhe ngjarja filloi kur një grup luanësh kapën zvarranikun dhe po bëheshin gati për ta ngrënë, por bualli i del në ndihmë duke e “fluturuar” njërin prej këlyshëve të luanit.

>
Index:<1641>
Title:<https://www.koha.net/lemsh/96160/politikani-zviceran-kalon-pushimin-e-tij-ne-burg-ne-japoni/>
Content:<
Frédéric Brantschen, pjesën më të madhe të pushimit të tij në Japoni e kaloi në një qeli burgu pasi e ngatërroi një karioke bar me hotelin e tij.
Politikani zviceran, që vjen nga kantoni i Valaisit, tregon se si ndodhi ngjarja.
“Kisha pirë pak alkool dhe desha të kthehesha në dhomën time të hotelit”, thotë Brantschen, politikan rajonal i Kristian-Demokratëve të Zvicrës (CVP) për portalin “20 minutes” në lidhje me incidentin e janarit të këtij viti.
Por, ai nuk e kishte kuptuar se gabimisht ishte futur në një karioke bar afër hotelit të tij dhe dy këto ndërtesa hyrjen e kanë të ngjashme.
“Kur kërkova për dhomën time, recepsionisti më shikoi çuditshëm”, sqaroi Brantschen, transmeton Koha.net.
Politikani zviceran kishte menduar se nuk po e lejojnë të hyjë në dhomën e tij dhe kështu nisi përleshja.
Ai thotë se nuk ishte i dehur por më shumë i lodhur dhe përballej me pengesë të madhe gjuhësore. “Pasi që jam nga një qytet i vogël si Valais, shpejt humba qetësinë”, thotë ai, duke shtuar se kishte pasur disa probleme edhe më herët gjatë ditës në lidhje me dhomën e tij.
Më pas, 30 vjeçari u dërgua në burg ku i kaloi dy javë. Asnjë avokat nuk u paraqit për të dhe thotë se edhe pse u trajtua me respektin maksimal, askush nuk fliste anglisht, gjermanisht apo frëngjisht.
Ambasada zvicerane më në fund ndërhyri dhe Brantschen ia doli t’i transferonte fondet tek recepsionisti i karioke barit telefoni i të cilit i ishte dëmtuar gjatë përleshjes. Po ashtu, zvicerani u desh të paguajë kompensim për dëmin që i shkaktoi biznesit.
Por, Brantschen u lirua më pas pa asnjë akuzë apo ndalesë për udhëtim.
Ai tha se herën tjetër kur do të qëndrojë në Japoni, do të vendoset në ndonjë hotel ndërkombëtar.
>
Index:<1642>
Title:<https://www.koha.net/lemsh/96095/neandertalet-megjithate-ishin-piktoret-e-pare-evropiane/>
Content:<
Autorët e pikturave më të vjetra të shpellave në botë nuk ishin njerëz modernë, por neandertalë. Kjo do të thotë se kushërinjtë tanë të zhdukur, megjithatë, nuk ishin njerëz të egër e të pakulturuar, tregoi hulumtimi i kryer në tre vende në Spanjë dhe më pas i publikuar në revistën prestigjioze “Science”.
Me aplikimin e teknologjisë moderne, shkencëtarët konstatuan se fotografitë që janë gjetur në tri vende në Spanjë janë shfaqur të paktën 64.800 vjet më parë, që do të thotë 20.000 vjet para se njerëzit e parë modernë nga Afrika erdhën në Evropë, transmeton koha.net.
Me këtë arti shpellor daton shumë më herët sesa që mendohej gjatë gjithë kohës, dhe gjithashtu është dëshmi e fortë se neandertalët kishin aftësi kognitive për ta kuptuar përdorimin e simboleve, gjë që e paraqet një shtyllë qendrore të kulturës njerëzore.
“Kjo është dëshmi që e ndryshon klasifikimin aktual të neandertalëve në kategorinë e njerëzve të hershëm, të cilët nuk kanë pasur aftësi për shprehje artistike”, tha Alistair Pike, profesor i arkeologjisë në Universitetin në Southampton, i cili është edhe një nga autorët e studimit. “Pikturimi është konsideruar gjithmonë një aktivitet njerëzor, kështu që nëse neandertalët kanë pikturuar kjo do të thotë se ata ishin ashtu si edhe ne”.
Edhe më parë disa arkeologë konkluduan se neandertali ishte pak më i sofistikuar se karikatura e njeriut të sotëm, por për pohime të tilla mungonin provat kryesore, ndërsa tani ekzistojnë gjetje nga këto tri shpella në Spanjë, të cilat për këto spekulime ofrojnë bazë të fortë.
Pikturat e shpellave në lokacionet Maltravieso, La Pasiega dhe Ardales përfshijnë pika, vija, rrathë dhe modele, ndërsa për të krijuar diçka të tillë duhej të përvetësoheshin aftësi të veçanta, si përzierja e pigmenteve, apo edhe përzgjedhja e lokacioneve të përshtatshme për pikturim.
Këta neandertalë jetonin në zonat të cilat një ditë do të sillnin piktorë të famshëm si, Pablo Picasso dhe Diego Velazquez, ndërsa për të krijuar vizatime të cilat sot ruhen në shpella ata është dashur të kenë aftësi intelektuale për të menduar në simbole, ashtu si njerëzit modernë.
Shkencëtarët për vlerësimin e vjetërsisë së pikturave e kanë përdorur metodën e datimit preciz radioizotopik uran-torium, ndërsa kjo e nënkupton gërryerjen e disa miligramëve të depozitave të karbonat kalciumit nga pikturat për ta kryer analizën.
Një tjetër studim i publikuar në “Science Advances” tregoi se guaskat e zbukuruara të detit të gjetura në një shpellë tjetër në Spanjë, gjithashtu, rrjedhin nga koha para ardhjes së njeriut modern.
Joao Zilhão nga Universiteti i Barcelonës vlerësoi se hulumtimet e reja të njohjes njerëzore duhet t’u kthehen nga e para paraardhësve të përbashkët të neandertalëve dhe njerëzve modernë më shumë se 500.000 vjet më parë.
Neandertalët u zhdukën 40.000 vjet më parë, pak pasi që paraardhësit tanë të drejtpërdrejtë arritën në Evropë. Ende është e paqartë se çfarë i ka vrarë ata, ndërsa disa teori flasin për mungesën e përshtatjes me ndryshime klimatike dhe konkurrencën e fortë me njerëzit modernë.
Po të mbijetonin, mendon Pike, ata sigurisht do të kishin zhvilluar arte dhe teknologji komplekse.
“Po të kishin mjaft kohë, mjete dhe sikur të ishin mjaftueshëm, ata mund të ishin zhvilluar në një version të njerëzve që do të vazhdonin të jetonin edhe sot”, konkludon Pike.
Legjenda: Shkencëtarët e zbuluan një seri të pikturave të lashta të shpellave në Spanjë, të datuara 65.000 vjet më parë - disa mijë vjet para se njerëzit modernë të shfaqeshin në Evropë. (Foto nga P. Saura/Universiteti Southampton)

>
Index:<1643>
Title:<https://www.koha.net/lemsh/96077/liqeni-me-ngjyre-roze-shkenca-nuk-ka-shpjegim/>
Content:<
Shkrimet e para për liqenin rozë në ishullin Middle në Australi datojnë nga viti 1802, kur hidrografi britanik Matthew Flinders arriti në ishull gjatë rrugës së tij drejt Sydneyt.
Gjatë shekullit 19, ishulli Middle u vizitua edhe nga gjuetarë të fokave dhe balenave.
Një grup shkencëtarësh në vitin 1950 kërkoi shkaqet pse liqeni Hillier ka ngjyrën unike rozë.
Mostrat nga uji i liqenit nuk përmbajnë gjurmë të algave, të cilat u japin ngjyrë ujit, transmeton ksp.
Megjithatë, spekulohet se ngjyra rozë e liqenit është rezultat i sasisë së lartë të kripës dhe pranisë së bakterit rozë - halobakteri.
Për dallim nga liqenet tjera që ndryshojnë ngjyrën në pajtim me temperaturat, liqeni Hillier gjatë gjithë vitit ruan ngjyrën e njëjtë.
Liqeni është atraksion turistik, por jo edhe për larje, pasi që ishulli përdoret vetëm për qëllime hulumtimi.
>
Index:<1644>
Title:<https://www.koha.net/lemsh/96075/cdo-i-dyti-shqiptar-shpenzon-me-shume-sesa-fiton/>
Content:<
Pak më shumë se gjysma e shqiptarëve shpenzojnë më shumë para se që kanë të ardhura, thotë një studim i fundit i Bankës Qendrore të Spanjës. Ky studim titullohet “anketa e kompetencave financiare” dhe tregon se, 54% e shqiptarëve deklarojnë se gjatë 12 muajve të fundit, shpenzimet e tyre kanë qenë më të larta se të ardhurat.
Te të ardhurat ndërkohë hyjnë të gjitha, pra veç pagës edhe të ardhurat nga remitencat, qiratë apo burime të tjera. Ndërkohë më pak se gjysma e atyre që janë në deficit, pra që shpenzojnë më shumë se ç’fitojnë, ose më saktë 41% e tyre, deklarojnë se e financojnë këtë deficit nëpërmjet borxhit.
Ky borxh mund të jetë si në formën e kredive bankare, ashtu edhe në formën e huamarrjes ndaj të afërmve apo miqve. Përqindja i referohet në të gjitha rastit totalit të popullsisë dhe jo vetëm popullsisë së rritur, gjë që i bën edhe më alarmante shifrat, raporton ScanTV.
Shqipëria është një ndër të paktat vende të marra në analizë, dhe e vetmja në Ballkanin Perëndimor, kështu që raporti nuk ofron një bazë krahasimore me të ngjashmit.
Gjithsesi në raport me vendet e tjera të Evropës, me 54% të popullsisë në deficit, Shqipëria ofron normën e tretë më të lartë në Evropë, pas Gjeorgjisë dhe Bjellorusisë.
Ndër të tjera, mesatarja e vendeve të marra në analizë fiksohet në 35%, mesatarja e vendeve të OECD në 28% dhe mesatarja e vendeve të Bashkimit Evropian në 27%, pra saktësisht sa gjysma e normës së Shqipërisë.
>
Index:<1645>
Title:<https://www.koha.net/lemsh/96073/starbucks-mbyll-8-000-lokale-dergon-punonjesit-ne-trajnim-per-racizem/>
Content:<
Zinxhiri amerikan i kafeneve Starbucks do të mbyllë sot mbi 8,000 lokale në SHBA, për t&#39;u mundësuar punonjësve të kalojnë trajnimin për paragjykimet racore.
Pas incidenteve të prillit, kur dy burra të zinj u arrestuan në një nga vendet e Starbucksit në Filadelfia, udhëheqësit e kompanisë kërkuan falje dhe u takuan me dy burra, por gjithashtu morën ekspertë për të formuluar një plan trajnimi të detyrueshëm për 175.000 punonjës për paragjykimet racore.
>
Index:<1646>
Title:<https://www.koha.net/lemsh/96012/qyteterimi-kinez-daton-6-000-vjet-me-pare/>
Content:<
Autoritetet kineze kanë njoftuar një sërë arritjesh të reja të një projekti të madh kërkimor lidhur me origjinën e historisë 5 000-vjeçare të Kinës, sipas CRI-së.
Studimi “Kërkim gjithëpërfshirës për origjinën e qytetërimit kinez dhe zhvillimin e hershëm të tij”, synon të kuptojë se si është formuar qytetërimi kinez dhe se si u integruan me njëri-tjetrin qytetërimet e ndryshme në vend, transmeton ATSH.
Studimi përfshin gërmimet në më shumë se 40 vendndodhje të lashta, duke përfshirë Liangzhu-në në provincën Zhejiang, Taosi-në në provincën Shanxi dhe Shimao-n në Shaanxi.
Që prej vitit 2001, kanë përfunduar katër faza të ndryshme të projektit.
Gërmimet kanë zbuluar atë që besohet të jetë sistemi më i hershëm i digave në botë, pallatin e parë perandorak në Kinë dhe prototipin e hieroglifeve kineze të sotme.
Guan Qiang nga Zyra Shtetërore e Relikeve Kulturore vëren se besohet se qytetërimi kinez mund të datojë gati 6 000 vjet më parë:
“Shenjat më të hershme të qytetërimeve u shfaqën rreth 5 800 vjet më parë në rrjedhën e poshtme dhe të mesme të Lumit të Verdhë dhe të lumit Jance, si dhe përgjatë degëve më të mëdha të lumit Liao në pjesën jugore të Kinës Verilindore. Rreth 5 300 vjet më parë, ne besojmë se të gjitha rajonet në të gjithë Kinën e sotme kanë hyrë në një periudhë qytetërimi”.
Studiuesit kinezë kanë zbuluar gjithashtu se rreth 3 800 vjet më parë, një formë më e konsoliduar qytetërimi u shfaq në Kinën Qendrore e filloi të rrezatonte ndikimin e vet, duke e bërë këtë zonë një forcë kryesore në zgjerimin e qytetërimit kinez.
Ata gjithashtu kanë konfirmuar se origjina dhe zhvillimi i hershëm i qytetërimit kinez është rrjedhojë e një procesi të integrimit të qytetërimeve të ndryshme. Një gjë e tillë mendohet të ketë çuar jo vetëm në themelimin e dinastive Xia, Shang dhe Zhou, por edhe në krijimin e atij vendi shumetnik që është Kina sot.
Ndërkohë që, studiuesit kanë vënë në dukje gjithashtu ndikimin që ka pasur qytetërimi kinez nga jashtë, duke përfshirë futjen e teknikave për kultivimin e grurit, mbarështimin e lopëve e deleve, si dhe shkrirjen e bronzit.
>
Index:<1647>
Title:<https://www.koha.net/lemsh/96009/pse-nuk-duhet-tu-jepni-hua-familjareve-apo-miqve/>
Content:<
Çka do të bënit po të merrnit një kërkesë për t’i dhënë hua para një miku apo një familjari? Ka shumë arsye përse atyre mund t’u duhen paratë dhe ju premtojnë se do t’i kthejnë në periudhë të shkurtër, sepse do të marrin pagën apo po presin para të tjera.
Megjithatë, një studim i ri i kryer në Irlandë ka treguar se rreth 385 milionë euro të dhëna hua mes miqve dhe familjes kanë mbetur të papaguara. Shuma mesatare që një person ka huazuar e që nuk e ka kthyer prapa është 216 euro, transmeton Koha.net.
Edhe më keq janë disa shtete tjera, si Britania e Madhe e Amerika. Në Britani 10 për qind e borxheve totale të njerëzve janë nëpër familjarë me mesatare të shumës së pakthyer prapa prej 415 funteve. Në SHBA, 184 miliardë dollarë janë të huazuara nga “Banka e Familjes dhe Miqve” çdo vit.
Këto shifra kanë treguar po ashtu se borxhet që s’po kthehen po shkaktojnë probleme mes miqve e familjarëve.
Sipas një organizate që merret me borxhet, 33 për qind e njerëzve që kanë hyrë në këtë organizatë, kanë raportuar për probleme se kanë marrë para nga miqtë apo të afërmit, 16 për qind kanë thënë se marrëdhëniet me huadhënësin kanë ndikuar në familje dhe 3 për qind kanë pranuar se lidhja me mikun apo familjarin është prishur tërësisht.
“Limerickleader” shkruan se problemi kryesor për moslarje të borxheve është te huadhënësi që i thotë huamarrësit se “mi kthe kur të kesh mundësi”.
Sipas këtij shkrimi, duhet patjetër që huadhënësi t’ia caktojë një periudhë kohore për kthimin e parave, ose të paktën që të kryejë pagesat përgjatë një periudhe në disa këste.
>
Index:<1648>
Title:<https://www.koha.net/lemsh/96006/shpetohen-tre-arinj-nga-shqiperia-strehohen-ne-itali/>
Content:<
Gianni, Sam dhe Mary, tre arinj nga Shqipëri, u shpëtuan dhe tashmë ndodhen në shtëpinë e re të tyre, Bioparco, në Romë.
Bëhet fjalë për tre arinj të murrmë, të cilët nëse do të rrinin në Shqipëri do të kishin një jetë gjithë keqtrajtime dhe shfrytëzime, shkruan atsh.
Mediet italiane kanë trajtuar çështjen e shpëtimit të tre arinjve shqiptarë, ku për mbrojtjen e tyre u përfshinë tri shoqata për mbrojtjen e kafshëve, Parku i Romës, Ministria e Turizmit në Itali dhe Ministria e Turizmit dhe Mjedisit në Shqipëri.
Bëhet fjalë për arinjtë vëllezër Gianni dhe Sam, të lindur në fillim të vitit 2017, dhe Mary një arushe, të cilët u shpëtuan nga kushtet ku jetonin.
Në Shqipëri, shkruajnë mediet italiane, arinjtë shkëputen nga nënat kur janë fare të vegjël dhe rriten nga njeriu, duke u përdorur si qenushë në rrugë në këmbim të fotografive apo në lokale për të tërhequr më shumë klientë, ku jetojnë në kafaze në kushte të rënda.
Tashmë tre arinjtë do të jetojnë në një zonë të ndërtuar enkas për ta, me elementë natyrorë. Shpëtimi i tyre u bë i mundur në sajë të denoncimit në rrjetet sociale.
Disa përdorues sinjalizuan në Facebook, se pronari i një hoteli në Shqipëri, mbante ilegalisht dy arinj të murrmë. Në atë moment ndërhynë autoritetet italo-shqiptare.
Bashkë me ta u transferua edhe Mary, e cila ishte shpëtuar disa kohë më parë.
>
Index:<1649>
Title:<https://www.koha.net/lemsh/95989/qytetet-me-pagat-me-te-larta-ne-bote/>
Content:<
Çdo maj Deutche Bank publikon raportin “Hartën e çmimeve të botës” duke kategorizuar koston e mallrave dhe shërbimeve në qytetet më të mëdha dhe më të fuqishme në botë.
Kjo bankë e njohur evropiane analizon çdo gjë nga çmimi i një kutie të cigareve deri në çmimin mesatar të qirasë në një apartament me dy dhoma gjumi për të përcaktuar se sa kostoja e jetesës është në mbarë botën, transmeton KP.
Qytetet në të cilat është paga më e madhe:
1. Cyrih, Zvicër- 5.764 dollarë
2. San Francisko, SHBA - 4.974 dollarë
3. New York, SHBA - 4.115 dollarë
4. Sidnej, Australi - 3.914 dollarë
5. Boston, SHBA - 3.740 dollarë
6. Oslo, Norvegji - 3.664 dollarë
7. Çikago, SHBA - 3.650 dollarë
8. Kopenhagë, Danimarkë- 3.462 dollarë
9. Dubai, Emiratet e Bashkuara Arabe - 3.447 dollarë
10. Frankfurt, Gjermani - 3.389 dollarë
>
Index:<1650>
Title:<https://www.koha.net/lemsh/95983/hitleri-dhe-volkswageni-i-tij/>
Content:<
Volkswageni “brumbull” ia dedikon lindjen e tij nazistëve: 80 vjet më parë Adolf Hitleri vuri gurin e themelit për fabrikën e Volkswagenit në Wolfsburg, shkruan DW. Një bilanc kritik i një historie gjermane suksesi.
Dy burra, një projekt i madh: Adolf Hitleri dhe Ferdinand Porsche janë krijuesit e veturës “brumbull” (breshkë e quanim ne, në Kosovë) Volkswagen. Porsche është konstruktori gjenial, Hitleri ai që ndihmoi politikisht në lindje. “Këtu e gjetën njëri-tjetrin dy vetë që përshtateshin me njëri-tjetrin”, konkludon historiani Wolfram Pyta, profesor i historisë së re në Universitetin e Shtutgartit.
Së bashku me kolegët historianë Nils Havemann dhe Juta Braun ai ka shkruar në librin “Porsche. Nga zyra e konstruksionit në markë botërore” historinë e koncernit, të themeluar më 25 prill 1931 në Shtutgart.
Përmbledhtazi: Pa mbështetjen e Hitlerit, Porsche nuk do ta kishte përfunduar dot projektin e Volkswagenit: “Hitleri kishte nevojë për një mendje krijuese, për të ndërtuar një automjet të vogël, të përshtatshëm për t&#39;u prodhuar në seri”, thotë Pyta. “Kurse Porsche kishte nevojë për një porosidhënës politik, që t&#39;i mundësonte të mos prodhonte nën presionin e kostos.”
Motorizimi dhe mobilizimi
Që në ekspozitën e automjeteve në shkurt 1933, pra pak javë pasi e kishin emëruar kancelar të Rajhut, Hitleri pati shpallur “motorizimin e popullit”. Në verë 1934 “Shoqata e Rajhut e Industrisë Automobilistike Gjermane” e ngarkoi Porschen që të konceptonte një automjet “fuqi përmes gëzimit”, i quajtur me të njëjtin emër si organizata naziste e organizimit të kohës së lirë.
Në 29 dhjetor 1935, Hitleri, i cili vetë nuk kishte patentë shoferi, e mori personalisht në dorëzim një prototip të “Volkswagenit të tij”. Më shumë se dy vjet më vonë, në 26 maj 1938 u festua në prani të “Fyhrerit” vënia e gurit të themelit të fabrikës së Volkswagenit në Wolfsburg.
Por automjeti i “fuqisë përmes gëzimit” fillimisht nuk i shërbeu motorizimit të popullit, por Vehrmahtit. Ai u përdor në front, si automjet terreni: xhip i vogël transporti mallrash dhe si automjet amfib.
Por askush nuk u çudit për këtë përdorim ushtarak. Sepse shndërrimi qe përcaktuar që në krye. Në një ekspoze të Porsche-s të vitit 1934 shkruhej se “një Volkswagen nuk duhet të jetë i përshtatshëm vetëm si automjet transporti, por edhe si automjet për furnizim dhe për synime të caktuara ushtarake”.
Një Volkswagen francez?
Historia e suksesit e automjetit të vogël për popullin nisi vetëm pas luftës. Për ta hequr nga supet të kaluarën naziste, atij ia ndërruan emrin në “brumbull”. Që në dhjetor 1945 - një gjysmë viti pas fundit të luftës - nga fabrika doli brumbulli i parë. Dhjetë vjet më vonë Volkswageni festoi ekzemplarin e miliontë. Vetura me kurriz dhe me motor Boxer avancoi në simbol të mrekullisë ekonomike gjermane. I njohur me emrin “Beetle” ai pati në të gjithë botën shitje rekord. Gati 22 milionë brumbuj u prodhuan gjithsej dhe u shitën.
Të kaluarën e tij nacionalsocialiste brumbulli e la pas në periudhën e pasluftës. Pikërisht ministria franceze për prodhimin industrial, e drejtuar nga komunistët, vendosi në tetor 1945 kontakt me Porschen.
“Që shkëputja nga nacionalsocializmi u bë me sukses, kjo nuk shihet askund më qartë se në përpjekjen e qeverisë franceze për ta fituar konstruktorin e Volkswagenit për shërbimet e veta”, thotë historiani Pyta.
“Optimizëm pa kufi”
Konkurenca franceze diti megjithatë si ta pengonte një “voiture populaire” gjermane. “U krijua një intrigë e konkurentëve Renault dhe Peugeot”, deklaron Pyta në bisedë me DW. “Porsche-n dhe kunatin e tij Anton Piëch e akuzuan se kishin marrë pjesë në krime lufte”.
Pas kësaj, papritur në dhjetor 1945 Porschen e arrestuan autoritetet ushtarake franceze, të cilat e mbajtën në arrest deri në gusht 1947. Por suksesin e përbotshëm të brumbullit kjo megjithatë nuk e pengoi.
Për historianin e njohur Pyeta, bashkëpunime si ai i Porsches dhe Hitlerit nuk janë kaq të jashtëzakonshme: aktorë të ashtuquajtur jo politikë shpesh impresionohen, kur sundimtarë autoritarë i tërheqin me projekte të mëdha magjepsëse: “Porsche nuk qe i vetmi që pa asnjë rezervë morale iu hodh në qafë pushtetarëve me një oportunizëm pa kufi”, thotë Pyta.
“Persona përgjegjës për ekonominë, të cilëve u intereson vetëm suksesi i sipërmarrjes së tyre ose zbatimi i projekteve ambicioze teknike, herë pas here nuk kanë rezerva që të lidhin pakte me pushtetmbajtësit”.

>
Index:<1651>
Title:<https://www.koha.net/lemsh/95884/pema-me-e-vjeter-ne-evrope-eshte-1-230-vjecare-dhe-vazhdon-te-rritet/>
Content:<
​Pavarësisht se është 1.230-vjeçare, shkencëtarët thonë se pema është duke u rritur.
Studiuesit kanë pagëzuar pemën më të vjetër në Evropë si ‘Italus’, pasi ajo gjendet në Itali, transmeton KosovaPress.
Ata thonë se po studiojnë rritjen e saj pavarësisht nëpërmjet ndryshimeve klimatike, gjë e cila do t’i ndihmojë ata që të kuptojnë më mirë se si pyjet iu përgjigjen ndryshimeve moderne klimatike.
Sipas revistës Ecology, Italus është rritur në Italinë Jugore në vitin 789 AD, në kohën kur vikingët zbarkuan në brigjet angleze për herë të parë.
Pema është zbuluar nga studiuesit nga Universiteti Tuscia, të cilët po kryenin një anketë në kuadër të Parkut Nacional Pollino në jug të Italisë.
Italus u ka mbijetuar një numri të madh të gjendjeve të ndryshme klimatike në mileniumin e fundit, përfshirë edhe periudhën e ftohtë Medieval dhe temperaturave të nxehta.
Më herët, pema më e vjetër në Evropë ka qenë ajo në Greqinë veriore - 1,075-vjeç.

>
Index:<1652>
Title:<https://www.koha.net/lemsh/95841/migranti-qe-shpetoi-4-vjecarin-fiton-shtetesine-franceze/>
Content:<
Një migrant nga Mali, i cilësuar si hero pasi shpëtoi një djalë të vogël, i cili varej në një ballkon në Paris, do të shpallet shtetas francez.

Lexoni edhe:
Emigranti hero i Francës, shpëton fëmijën duke u ngjitur 5 kate pa mbrojtje

Mamoudou Gassama u ngjit jashtë ndërtesës për të shpëtuar 4-vjeçarin.
Një video e tregoi atë duke u ngjitur nga ballkoni në ballkon deri në katin e katërt.
Pasi e priti atë në Pallatin Elysee, presidenti i Francës, Emmanuel Macron, tha se Gassama do të bëhet shtetas i natyralizuar.
Macron e falënderoi Gassaman, i dha Medaljen e Guximit dhe tha se do t&#39;i ofrohet punë në shërbimin e zjarrfikësve.
Gassama tha se ka arritur në Francë vitin e kaluar, duke bërë udhëtimin e gjatë dhe të rrezikshëm për në Evropë përmes Detit Mesdhe.
Gassama tha se ka qenë duke kaluar andejpari kur ka parë një turmë të mbledhur para një ndërtese në Paris.
"Nuk kam pasur kohë të mendoj, kam kaluar turmën dhe kam shpëtuar fëmijën", tha ai.
>
Index:<1653>
Title:<https://www.koha.net/lemsh/95826/emigranti-hero-i-frances-shpeton-femijen-duke-u-ngjitur-4-kate-pa-mbrojtje/>
Content:<
Një emigrant nga Mali është heroi i ditës në Francë pasi ngjiti pas asnjë lloj mbrojtje katër kate të një ndërtese të Parisit për të shpëtuar një fëmijë që ishte duke rënë nga ballkoni.
Pamjet filmike të ngjitjes spektakolare të Mamoudou Gassama dhe kapjes së fëmijës duke i shpëtuar jetën, janë përhapur me shpejtësi në mediat sociale.
Brenda më pak se një minute, i riu 22-vjeçar është kacavjerrë nga një ballkon në tjetrin duke mbërthyer në kohë fëmijën që fqinji i tij mezi po arrinte ta mbante.
Mamoudou ishte duke ecur në rrugë kur pa turmën e njerëzve të mbledhur poshtë pallatit e më pas të miturin që mund të rrezohej nga moment në moment.
Ai nuk u mendua gjatë, por nisi menjëherë të ngjitej, edhe pse ishte shumë e rrezikshme. I pyetur se çfarë e shtyu të vepronte ashtu, u përgjigj: “Ishte një fëmijë atje lart, nuk mund ta lija, duhet ta shpëtoja. Presidenti Macron e ka ftuar 22-vjeçarin në Pallatin Elize për ta falënderuar personalisht. Falënderime i përcolli më herët edhe kryetarja e Bashkisë së Parisit Anne Hidalgo, e cila tha se Mamoudou kishte mbërritur nga Mali disa muaj më parë me shpresën e një jete më të mirë në Francë. Qyteti i Parisit, shtoi ajo, do të jetë padyshim i prirur që ta ndihmojë në përpjekjet e tij.
Raportet në mediat franceze tregojnë se prindërit e fëmijës nuk ishin në shtëpi kur ndodhi incidenti. E ëma gjendej jashtë qytetit, ndërsa i ati është marrë në pyetje nga policia mbi arsyet që e shtynë ta linte fëmijën vetëm.

>
Index:<1654>
Title:<https://www.koha.net/lemsh/95799/nje-mrekulli-natyrore-zbulohet-ne-zonen-e-elbasanit/>
Content:<
Specialistët e AdZM Elbasan kanë zbuluar një mrekulli natyrore të panjohur më pare dhe bëhet fjalë për një shpellë në Klos të Elbasanit.
Fundjava nuk ka qenë thjesht turistike e argëtuese në rrethin e Elbasanit, por ka sjellë dhe një zbulim të ri në fushën e spelologjisë.
Specialistët e AdZM Elbasan kanë zbuluar një mrekulli natyrore të panjohur më pare dhe bëhet fjalë për një shpellë në Klos të Elbasanit.
Fillimisht shpella është konstatuar nga banorët e zonës të cilët po nxirrnin gurë në shpatin e një kodre dhe menjëherë kanë njoftuar autoritetet e AdZM Elbasan.
Shpella mbart vlera unikale dhe është shumë e veçantë në llojin e saj. Shoqata-AlbNatyra – ka propozuar që kjo shpellë të shpallet monument natyre që të mund të mbrohet nga dëmtimet dhe kureshtarët e stalagmiteve.
Kështu mund të themi se zonës turistike të Elbasanit, ju shtua dhe një tjetër destinacion turistik siç është kjo shpellë (në foto shpella e zbuluar në Klos të Elbasanit).

>
Index:<1655>
Title:<https://www.koha.net/lemsh/95789/brenda-bunkerit-berthamor-te-titos-ne-bosnje/>
Content:<
Bunkerë nuk janë ndërtuar vetëm në Shqipërinë komuniste, por edhe në vendet e tjera si kjo.
Një orë jashtë Sarajevës, një bunker i fshehur nën një mal tani krenohet me dhoma të gjera konferencash, teatro operative dhe televizion satelitor – ky është një vend i përshtatshëm për president.
Në vitin 1953, presidenti i Jugosllavisë Tito urdhëroi të ndërtohej një bunker masiv bërthamor. I quajtur Atomska Ratna Komanda (ARK), që i bie shqip Komanda Luftarake Atomike, bunkeri u ndërtua një orë larg në jug-perëndim të Sarajevës.
ARK-ja e Titos mendohet të jetë ndërtimi më i madh nëntokësor ushtarak i Bosnjës dhe Hercegovinës. 350 persona do të ishin në gjendje të jetonin dhe të punonin për gjashtë muaj pa pasur nevojë të dilnin prej tij.
Mega ndërtesa vjen në një video nga BBC, e cila po bën xhiron si një ndër gjigantët inxhinierikë në gjithë botën.

>
Index:<1656>
Title:<https://www.koha.net/lemsh/95782/braziliani-e-mbulon-veturen-e-tij-me-fotot-e-futbollisteve-te-boterorit/>
Content:<
Fanatiku i futbollit nga Brazili e ka mbuluar tërë veturën e tij Volkswagen Beetle me fotografitë e futbollistëve të Botërorit.
Atij iu deshën rreth 15,000 fotografi Panini për të mbuluar tërë veturën e tij, transmeton Koha.net. Për këtë aksion, ai pati nevojë edhe për ndihmën e shokëve.
Ai njoftoi se Beetlen e tij do ta vozisë në këtë dizajn të ri derisa të përfundojë Botërori.
Nuk dihet se kush është ky fanatiku, edhe pse mediat braziliane pohojnë se është Enrique Pedrotti, ylli i kanalit YouTube.

>
Index:<1657>
Title:<https://www.koha.net/lemsh/95746/ne-ankand-perla-me-e-madhe-natyrale-e-katerines-ii/>
Content:<
Perla më e madhe natyrale e ujërave të ëmbla, e cila për një periudhë kohe i përkiste mbretëreshës Katerina II e Rusisë, pritet të dalë në ankand në Holandë në fund të muajit, njoftoi sot kompania e ankandeve ”Venduehuis”.
E njohur nën emrin “Sleeping Lion pearl” (Margaritari i luanit të përgjumur) për shkak të formës, ky grupim perlash me një gjatësi rreth shtatë centimetrash dhe me një peshë rreth 120 gramë, me shumë gjasa është formuar në gjysmën e pare të shekullit XVIII në ujërat kineze, ndoshta edhe në Rivierën e Perlave, ku grykderdhja ndodhet në Detin e Kinës Jugore.
Sipas kompanisë së ankandeve ”Venduehuis”, kjo është një nga tre perlat më të mëdha natyrale të ujërave të ëmbla apo të molusqeve të njohura në mbarë botën.
Çmimi i saj vlerësohet mes 340 000 dhe 540 000 euro (mes 400 000 dhe 637 000 dollarë).
Në vitet 1765, perla u transportua deri në Batavia (sot Xhakarta, kryeqyteti I Indonezisë) nga një tregtar holandez.
”Trembëdhjetë vite më vonë perla doli për shitje në ankand në Amsterdam dhe u ble nga Katerina e Madhe e Rusisë”, bëri të ditur ”Venduehuis” në një deklaratë.
Mbretëresha e ruajti këtë margaritar në pallatin ”Hermitage” në Shën Petërburg deri në vitin 1796. Në periudhën e trazuar që u pasua me vdekjen e Katerinës II, ajo u zhduk dhe gjurmët e së cilës u gjendën më pas në Poloni.
Perla u ble në vitin 1865 nga një argjendar holandez dhe qëndroi në familjen e tij për breza me radhë.
Ajo u ble në 1979 nga ‘’Shoqëria e Perlave të Amsterdamit’’ për qëllime kërkimore dhe historike.
Është pikërisht kjo kompani që e nxjerr në ankand më 31 maj në Hagë.
>
Index:<1658>
Title:<https://www.koha.net/lemsh/1789/14-fotot-qe-shfaqin-ndryshimin-e-londres-ne-22-vite/>
Content:<
Arkitektura e Londrës ka ndryshuar shumë gjatë 22 viteve të fundit, transmeton koha.net.
Fotografi Jason Hawkes, i cili thotë se ka qenë duke “fluturuar rreth botës për shumë vite me helikopterë”, ka kapur shumë ndryshime të qyteteve të mëdha si Londra.
Më poshtë janë të renditura 14 foto, ku mund të vërehen ndryshimet e qytetit të Londrës përgjatë 22 viteve të fundit.

>
Index:<1659>
Title:<https://www.koha.net/lemsh/1719/franca-stervit-shqiponjat-qe-te-luftojne-dronet/>
Content:<
Ushtria franceze po stërvit shqiponjat për të interceptuar dronët armiq dhe të parandalojnë sulme terroriste.
Kjo nuk është historia e një filmi por një realitet që po hetohet në Mont de Marsan, në jugperëndim të Francës, ku shqiponjat stërviten që të godasin dronin me sqep duke e nxjerrë jashtë përdorimit dhe më pas për ta ulur në tokë të kapur me kthetrat e tyre.
Kjo ide në fakt është marrë nga policia holandeze dhe me sa duket po shfaqet shumë e efektshme, sepse ndihmon në punën e shërbimeve të sigurisë.
Grabitqari është i stërvitur që ta konsiderojë mjetin fluturues si një pre dhe për këtë stërvitet që i vogël që të hajë mbi një dron.
Në këtë mënyrë shqiponja e krahason dronin me ushqimin që duhet të gjuajë.
Më pas çdo sulm ndaj dronëve shpërblehet me një copë mishi.
Dronët që tashmë trajtohen kërcënim i konsiderueshëm për sigurinë, shpesh nuk i kalojnë katër kilogramë peshë.
Në rast se droni është më shumë se katër kilogramë, shqiponja nuk mund ta bllokojë me sukses dronin dhe rrezikon të plagoset.
>
Index:<1660>
Title:<https://www.koha.net/lemsh/1680/nasa-zbulon-shtate-planete-te-rinj/>
Content:<
>
Index:<1661>
Title:<https://www.koha.net/lemsh/1618/burgoset-pasi-rrah-kangurin-per-vdekje/>
Content:<
Dy burra janë burgosur në Australi pasi policia ka zbuluar një video, ku shihet njëri nga ta duke e rrahur kangurin për vdekje, transmeton koha.net.
Vance Jarvis ka rrahur kangurin për vdekje me një shkop të metaltë, nxitur nga shoku i tij, Craig House.
Policia ka gjetur një video ku shihen ata duke e rrahur kangurin në Burbury të Australisë e duke e gjuajtur me gurë.
Gjykata ka dënuar Craig House me 11 muaj burg, ndërsa shokun e tij me gjobë prej 10 mijë dollarë australianë.
 

>
Index:<1662>
Title:<https://www.koha.net/lemsh/1607/ne-shkollat-e-finlandes-sdo-kete-me-matematike-fizike-kimi/>
Content:<
Finlanda do të bëhet vendi i parë në botë që do të heqë nga kurrikulat shkollore disa lëndë, transmeton Shqiptarja.
Sistemi finlandez i edukimit është konsideruar si një nga më të mirët në botë nga vlerësimet ndërkombëtare, megjithatë autoritetet arsimore kanë vendosur të revolucionalizojnë shkollat.
Finlandezët nuk duan më të kenë lëndë të fizikës, matematikës, kimisë, letërsisë, historisë, apo gjeografisë.
Kreu i Departamentit të Arsimit në Helsinki, Marjo Kyllonen ka shpjeguar ndryshimet. “Ka shumë shkolla që vijojnë mësimdhënien sipas metodës së vjetër, e cila sillte shumë efikasitet në vitet 1990, por tani nevojat kanë ndryshua, na duhet diçka e arsyeshme për shekullin e 21”, është shprehur ai.
Në vend të subjekteve individuale nxënësit do të mësojnë ngjarjet dhe fenomenet më të rëndësishme në një format ndërdisiplinor.
Për shembull Lufta e Dytë Botërore do të shqyrtohet nga perspektiva e historisë, gjeografisë dhe matematikës. Duke ndjekur një lëndë nxënësit do të kenë mundësi të marrin dije në disa fusha.
Ky sistem do të aplikohet për nxënësit që janë 16-vjeç e lart. Ideja e përgjithshme është që nxënësit të zgjedhin për vete ato dije apo dukuri që duan të studiojnë bazuar te ambiciet dhe aftësitë që kanë.
Tashmë rreth 70% e mësuesve në Helsinki kanë kryer trajnimin për sistemin e ri që ka sjellë edhe rritje page për ta, ndërsa ndryshimet e plota pritet të përfundojnë deri në vitin 2020.
>
Index:<1663>
Title:<https://www.koha.net/lemsh/1596/nasa-zbulim-pertej-sistemit-diellor/>
Content:<
Edhe një herë NASA na mëson të mbajmë frymën pezull.
Por këtë herë nuk është thjesht nisja e një anije hapësinore apo lëshimi i një sateliti.
Të rejat kësaj here vijnë nga shumë larg, madje, siç transmeton Shqiptarja, nga përtej kufijve të Sistemit Diellor.
Lajmet priten të bëhen shumë shpejt publike në Washington, por mesazhi misterioz është lëshuar.
Bëhet fjalë për një zbulim përtej sistemit tonë diellor, pra për planetë jashtëtokësore.
Në kërkim të jashtëtokësorëve?
Disa thonë se Nasa është gati të tregojë ekzistencën e jashtëtokësorëve, pra në pak fjalë do të dëshmojë ekzistencën e alienëve.
Por entuziazmi duhet kontrolluar, sepse ndoshta kjo hipotezë është shumë e guximshme. Për të pasur prova për jashtëtokësore duhet të ketë disa prova se për shembull sinjale radio apo drite .
Sa i përket publikimit të të rejave përtej sistemit diellor portali Cnet nuk zbulon asnjë detaj.
Por në rrjetet sociale qarkullojnë zërat se është zbuluar një planet i ngjashëm me Tokën, zëra që bazohen në deklarata të dhëna nga shkencëtarët.
>
Index:<1664>
Title:<https://www.koha.net/lemsh/1580/oops-ndash-gjeografi-humolli-nuk-mundi-te-dale-nga-levozhga-e-tij/>
Content:<
>
Index:<1665>
Title:<https://www.koha.net/lemsh/1579/fakulteti-i-filologjise-me-votime-live-ne-facebook-vendos-per-afate-te-provimeve/>
Content:<
Fakulteti i Filologjisë ka “zbuluar” në metodë të re të komunikimit me studentët, duke kërkuar nga ata që për afate të provimeve të votojnë përmes videove “live” në Facebook.
Drejtuesit e faqeve të departamenteve në Filologji kanë nisur një video “live” dhe me një “Pëlqim” ose “Zemër” do të mund të vendosnin për mbajtjen e dy apo një provimi në afatin e prillit.
Për të votuar për dy provime studentët është dashur të klikojnë “Pëlqeje” ndërsa për një provim është dashur të klikojnë në ikonën “Zemër”.
Rezultatet e këtij “votimi” drejtuesit e faqeve kanë thënë se do t’ia dërgojnë Rektoratit të Universitetit të Prishtinës.
Në votime “live” në Facebook mund të marrin pjesë të gjithë ata që kanë llogari në Facebook, pa marrë parasysh nëse janë studentë të Fakultetit Filologjik apo jo.

>
Index:<1666>
Title:<https://www.koha.net/lemsh/1549/pas-8-vjetesh-vuajtje-nga-lemza-sherohet/>
Content:<
Një grua më në fund ka shpëtuar nga lemza pas tetë vjetësh.
Danielle Kirkland është zgjuar në mars të vitit 2008 me lemzë dhe deri vitin e kaluar nuk i është ndalur lemza asnjëherë.
Ajo është diagnostikuar me lemzë kronike në tetor të vitit 2008 dhe kishte vizituar specialistë të ndryshëm dhe më në fund ka gjetur kurim.
Kirkland tha se është përzënë nga kolegji ku ishte duke ndjekur trajnimin për t’u bërë infermiere, sepse ajo ishte “bezdisëse” në klasë, transmeton Koha.net. “Jam munduar shumë që të kem kujdes, por lemza thjeshtë nuk ndalej”, tha ajo.
Njëherë tjetër, gjatë funeralit të nënës së një mikut të saj, atë e kaploi një varg lemzash dhe kështu të gjithë të pranishmit i bëri që të qeshin. “Fatmirësisht, mikut tim nuk i interesoi”, tha Danielle. “Situata u bë gazmore”.
Danielle mendon se lemza e saj është shkaktuar nga diafragma papritmas dhe pa dashje, duke filluar për shkak të një kombinimi të barnave kundër dhimbjeve që ajo i kishte marrë për artrit dhe migrenë.
Rreth katër vite më parë, Danielle filloi të marrë një ilaç të quajtur “metoclopramide” për të kontrolluar lemzën. Ky ilaç, në përgjithësi përdoret për të trajtuar problemet me ushqim, por Danielles i ka shkaktuar spazma të pakëndshme dhe kështu ajo më nuk e përdori.
Megjithatë, kjo e bëri atë që të kërkojë më shumë zgjidhje. Pra, ajo filloi të provojë një qetësues të muskujve të quajtur “tizanidine” i cili edhe bëri që ajo të shërohet.
“Me të vërtetë më ka ndihmuar”, tha ajo, duke shpjeguar se merr nga një kapsulë tizanidine çdo natë.
Tizanidine mori kohë rreth një muaj për të kryer punën e vet. Pas kësaj periudhe atë e ka kapur lemza gjashtë apo shtatë herë në ditë. Tani, nëse ajo nuk e merr këtë ilaç, e vëren menjëherë.
>
Index:<1667>
Title:<https://www.koha.net/lemsh/1457/zbulohet-sistemi-me-7-planete-si-toka/>
Content:<
Shkencëtarët deklaruan mes entuziazmit thuajse një vit më parë, se kishin zbuluar tre planete të ngjashme me tokën në një yll të vogël 39 vite dritë larg nga ne.

Në atë kohë ata thanë se kapja e këtij sistemi ishte rastësore dhe se të tjera vëzhgime do të kryheshin. 

Dhe vëzhgimi disamujor me analizimin e të dhënave të marra prej sistemit të quajtur Trappist-1 rezultoi akoma më mbresëlënës. Nuk janë tre, as katër por plot shtatë planete të ngjashme me Tokën që vërtiten rreth këtij ylli, transmeton tch.

Studimi është kryer nga një grum astronomësh dhe shkencëtarësh ndërkombëtarë, të udhëhequr nga Universiteti i Liezhit në Belgjikë.

“Kjo është hera e parë që shohim shtatë planete dhe që të gjithë vërtiten në zonën e jetës. Kjo ka qenë shumë mahnitëse edhe për vetë ne”, thotë Michael Gillon, astronom i Universitetit të Liezhit.

Krahasuar me sistemin tonë, sistemi Trappist-1 është më i vogël. Ylli i këtij sistemi është në përmasa sa gjysma e Diellit tonë dhe të shtatë planetet orbitojnë rreth tij në një largësi sa ylli ynë me Mërkurin.

Megjithatë, shkencëtarët thonë kushtet që në të shtatë planetet e këtij sistemi të ketë atmosferë të ngjashme me tonën dhe ujë në gjendje të lëngshme janë optimale.
>
Index:<1668>
Title:<https://www.koha.net/lemsh/1419/hashim-thaci-ia-ben-like-kadri-veselit-tirons/>
Content:<
Nëse është për t’u gjykuar nga Facebooku, presidenti i vendit Hashim Thaçi dhe kryetari i Kuvendit të Kosovës Kadri Veseli, kanë raporte miqësore, madje ata kanë “raporte dashurie”.
Kështu të paktën del nga një like që i pari i vendit ia ka bërë kryeparlamentarit.

Hashim Thaçi, pra, e ka pëlqyer postimin e Kadri Veselit me të cilin ky i fundit e ka shpallur veten “tirons” pasi kishte marrë çelësat e Tiranës nga kryebashkiaku Erion Veliaj.
Gojëkëqijtë thonë se “like” shpesh është edhe lajkë.
Kadri Veseli po qëndron për një vizitë zyrtare në Tiranë. Atje ai ka zhvilluar takime disa me zyrtarë shqiptarë.
>
Index:<1669>
Title:<https://www.koha.net/lemsh/1399/foshnjes-5-muajshe-i-nxoren-56-guralece-nga-veshket/>
Content:<
Mjekët e Qendrës klinike të Universitetit 19 Maj në Samsun (OMU) kanë operuar një foshnje pesëmuajshe duke i nxjerrë nga veshkat gjithsej 56 guralecë të vegjël të dimensioneve të ndryshme.
Rasti i rrallë në praktikën mjekësore ka ndodhur me djalin e vogël pesëmuajsh Tolgahan nga Ordua, i cili nga spitali në këtë qytet ishte transferuar për kontrolle detajore në OMU, ku mjeku specialist i urologjisë Berkan Resorlu përmes kontrollit ultrazë zbuloi guralecat në të dy veshkat, raporton AA.
Me ndërhyrje kirurgjike nga të dy veshkat janë nxjerrë 56 guraleca, ndërsa djaloshi shpejtë është rikuperuar dhe është lëshuar në shtëpi.
“Foshnja është shtruar në spital për shkak të problemit së pushuari të punës së veshkave deri te e cila erdhi për shkak të gurëve që u formuan si pasojë e një varg çrregullimesh gjenetike të cilat i zbuluam tek foshnja. Nga veshka e majtë nxorrëm 36, ndërsa nga e djathta 20 guraleca dhe kështu zgjodhëm problemin e foshnjës”, tha Resorlu.
Duke theksuar se ky është rast i rrallë që në moshë të hershme të vjen deri tek formimi i gurëve në veshka, Resorlu tha se kjo megjithatë ndodh, ndërsa në të shumtën e rasteve për shkak të problemeve të trashëguara gjenetike të metabolizmit apo anatomisë.
>
Index:<1670>
Title:<https://www.koha.net/lemsh/1283/17-vjecari-zgjohet-gjate-funeralit-te-tij-familja-kishte-menduar-se-vdiq-nga-kafshimi-i-qenit/>
Content:<
Një 17-vjeçar është zgjuar rrugës për në funeralin e tij në Indi pasi familja kishte menduar se një kafshim i qenit e kishte mbytur atë.
Kumar Marewad ishte kafshuar nga qeni muajin e kaluar dhe ishte dërguar në spital në një gjendje të rëndë.
Shëndeti i tij u përkeqësua edhe më shumë dhe javën e kaluar doktorët e njoftuan familjen se ai nuk do të mbijetonte pas ndaljes së pajisjes që e mbante gjallë.
Të afërmit e tij besuan se ai vdiq kur ndaloi frymëmarrja dhe vendosën që ta varrosnin, por djaloshi u zgjua rrugës për në funeral.
“Vendosëm që Kumarin ta kthenim në shtëpi pasi doktorët na than se shanset për mbijetesë ishin të pakta pasi ta hiqnin ventilatorin”, ka thënë vëllai i Kumarit, Sharanappa Naikar për Times of India.
Gjendja e tij u përkeqësua javën e kaluar kur infeksioni ishte shpërndarë në gjithë trupin e adoleshentit, transmeton Koha.net.
Familja vendosi ta kthente trupin e tij në shtëpi për t’ia kryer ceremoninë e fundit.
Por ka kaluar një kilometër nga fshati, ai u zgjua nga gjumi. Kumari u dërgua menjëherë në spital dhe tani është në përkujdesje shëndetësore.
>
Index:<1671>
Title:<https://www.koha.net/lemsh/1257/pasuria-e-putinit-shkon-ne-200-miliarde-dollare-58-aeroplane-e-helikoptere-dhe-20-pallate/>
Content:<
Presidenti rus, Vladimir Putin, mund të jetë personi më i pasur në botë, sipas ekspertëve që besojnë se pasuria e tij mund të shkojë në total prej 200 miliardë dollarësh.
Sipas Forbes, zyrtarisht, personi më i pasur në botë është Bill Gates i Microsoft-it me pasuri neto prej 75 miliardë dollarësh.
Gjatë pothuajse dy dekadash në pushtet, pasuria neto e Putinit është spekuluar gjerësisht, ndërsa thuhet se ish-agjenti i KGB-së ka asete private në patundshmëri dhe aksione në kompani.
Një nga supozimet më të cituara për neto pasurinë e 64 vjeçarit është ajo e analistit politik Stanslav Belkovsky i cili më 2007 pasurinë e Putinit e vlerësoi në 40 miliardë dollarë, por Bill Browder, autor dhe ish-menaxher fondesh në Rusi, ka thënë se presidenti ka një pasuri shumë më të madhe – mbi 200 miliardë dollarë, transmeton Koha.net.
“IBTimes” ngriti çështjen e pasurisë së Putinit javën e fundit, duke theksuar se Browder ka folur me Fareed Zakaria GPS më 2015, i cili ka thënë se vitet e shumta të Putinit në pushtet i kanë sjellë atij një pasuri marramendëse.
“Besoj se është 200 miliardë dollarë”, ka thënë ai atë kohë. “Pas 14 vitesh në krye të Rusisë, dhe pas tërë atyre parave që vendi i ka fituar, pas tërë atyre parave që nuk janë shpenzuar në shkolla, rrugë e spitale e kush e di çfarë tjetër, gjithë ato para janë në prona, banka – në llogari bankare në Zvicër – në aksione, në fonde të ndryshme... janë menaxhuar për Putinin dhe miqtë e tij”.
Por megjithatë, Putini nuk hyn në listën zyrtare të njerëzve më të pasur nga Forbes.
Kjo pasi revista thotë se nuk i përfshin liderët botërorë, në veçanti “diktatorët të cilët pasurinë e nxjerrin krejtësisht duke iu falënderuar pozitës së tyre në pushtet”.
Belkovsky thotë se një pjesë e madhe e neto pasurisë së Putinit vjen duke iu falënderuar biznesit të naftës, duke thënë se presidenti rus kontrollon 37 për qind të kompanisë së naftës Surgutneftegaz, 4.5 për qind të kompanisë së gazit natyror Gazprom dhe kishte prona në kompaninë tregtuese të mallrave, Gunvor.
Gunvor mohon se Putin ka pasur ndonjëherë ndonjë pronësi në kompani, e cila pati 93 miliardë dollarë të hyra në vitin 2012, sipas “TIME”.
Pasi fillimisht e kishte vlerësuar pasurinë e Putinit në 40 miliardë dollarë, Belkovsky e kishte rritur këtë në 70 miliardë, duke pretenduar se kishte mbledhur informata shtesë nga “burime konfidenciale nëpër korporata”, transmeton Koha.net.
Një neto pasuri prej 70 miliardë dollarësh do ta vendoste Putinin në vendin e dytë në listën e miliarderëve të Forbes, vetëm prapa Gates dhe menjëherë mbi pronarit të Zara-s, Amancio Ortega.
Përkundër jahtit të tij 35 milionë dollarësh, të quajtur Olympia, një prej treguesve më të dukshëm të pasurisë së tij është një pallat në Detin e Zi i cili raportohet të ketë vlerën e 1 miliard dollarëve.
Biznesmeni në ekzil, Sergei Kolesnikov, i ka thënë BBC-së se pallati është ndërtuar enkas për Putinin, por është paguar nga një fond sekret i formuar nga oligarkë rusë.
Sipas një dosieri të shkruar nga një rival politik i presidentit rus, Putin ka mundësi që ka qasje deri në 58 aeroplanë e helikopterë, në një koleksion orësh në vlerë prej 500,000 mijë dollarësh dhe në 20 pallate dhe pushimore jashtë qyteteve.
Raporti thoshte gjithashtu se ai shfrytëzon një aeroplan privat me një kabinë në vlerë prej 137 milionë dollarësh që ka një banjë të praruar në ar dhe një tualet prej 62,000 dollarësh.
Përfitime tjera përfshijnë një rezidencë gjigante në Liqenin Valdai në veriperëndim të Rusisë.
Në vitin 2015, Putin kishte deklaruar për vitin 2014 të hyra prej vetëm 119,000 dollarësh, duke listuar pronësi të dy apartamenteve dhe hise në një garazh parkingu, transmeton Koha.net.
Putin më parë i kishte hedhur poshtë pretendimet se është njeriu më i pasur në Evropë, duke thënë: “Janë gjepura. Gjithë ato fjalë i kanë nxjerrë nga hunda e dikujt dhe i kanë shpërndarë nëpër gazetat e tyre të vogla”.
>
Index:<1672>
Title:<https://www.koha.net/lemsh/1201/shitet-per-230-mije-euro-telefoni-i-adolf-hitlerit/>
Content:<
Një telefon i përdorur nga Adolf Hitleri gjatë Luftës së Dytë Botërore është shitur në një ankand për 228824 euro.
Andreas Kornfeld nga shtëpia e ankandeve “Alexander Historical” në qytetin Chesapeake, Maryland, tha se ai është shitur të dielën pasdite tek një person që ofertoi përmes telefonit, raporton The Independent.
Shtëpia e ankandeve nuk i zbulon emrat e blerësve.
Ofertat për telefonin nisën nga 100,000 dollarë.
Oficerët okupues rusë ia dhanë telefonin një oficeri britanik, Brigadierit Ralph Rayner, gjatë një vizite në bunkerin e Hitlerit në Berlin, transmeton Koha.net.
I biri i oficerit tani po e shet telefonin e kuq me një simbol të partisë naziste në të dhe me emrin e Hitlerit të gravuar në pjesën e prapme të tij.
Telefoni është përdorur në vetura dhe trena por edhe në bazën fushore të Hitlerit.
>
Index:<1673>
Title:<https://www.koha.net/lemsh/1173/gates-robotet-duhet-te-taksohen-njesoj-si-njerezit/>
Content:<
Në një intervistë për Quartz, themeluesi i Microsoft, Bill Gates thotë se robotët që do të zëvendësojnë punëtorët njerëz duhet të taksohen njësoj si punëtorët.
“Sot, njerëzit që janë në punë, me të ardhura 50 mijë dollarë në një fabrikë, u tatohen të ardhurat... nëse robotët do të bëjnë të njëjtën gjë, duhet të taksohen në një nivel të ngjashëm”.
Gates argumenton se këto taksa, që paguhen nga pronari i robotit, apo shpikësi i tij, mund të përdoren për rikualifikimin e forcës punëtore, transmeton TCh. Ish punonjësit e fabrikave, shoferët, kasierëst, mund të punojnë në shërbimin shëndetësore, edukim, apo fusha të tjera ku ka forcë punëtore njerëzore dhe që mbetet vitale. Gates madje sugjeron se ky rregull “mund të ngadalësojë disi shpejtësinë e automatizimit”, duke pasur më shumë kohë për menaxhimin e ndryshimit të gjerë.
Idea e taksimit për efikasitetin mund të jetë një anatemë për shumë mendje ekonomike konvecionale. Për dekada, linja dominuese në automatizim që punëtorët që zëvendësohen të zhvendosen në role produktive, pra, e përkthyer në një rritje ekonomike të përgjithshme.
>
Index:<1674>
Title:<https://www.koha.net/lemsh/1166/zbulohen-10-emrat-e-armando-prenges/>
Content:<
Zbardhet dokumenti i Policisë Italiane mbi identitetet e rremë që ka mbajtur ish deputeti socialist Armando Prenga në Itali.
Ardian Ndoka, Mond Gjoni, Don Gjoni, Arjan Ndoci, Arjan Noc, Arjan Ndoci, Arjan Noci, Mondi Prenga janë emrat që ka përdorur Armando Prenga.
Sipas një dokumenti të Policisë Itaiane, Prenga ka qenë i dënuar më parë për grabitje, falsifikim dokumentash dhe krim prone.
Prokuroria e Përgjithshme ka kërkuar t’i ndërpritet mandati deputetit të Kuvendit, Armando Prenga, pasi është subjekt i ligjit të dekriminalizimit. Prenga është aktualisht në proces në Gjykatën e Larte ku akuzohet për plagosje të rëndë me dashje.
>
Index:<1675>
Title:<https://www.koha.net/lemsh/1124/mysafiri-prej-25-vitesh-ne-hotelin-shekullor/>
Content:<
Shumë hotele shekullore në Çarshinë Kemeraltë dhe në Rrugën e Hoteleve në Izmir, përveç se bëjnë mikpritjen e vizitorëve me kohë të shkurtër, ato presin edhe shumë persona, të cilët për shkaqe të ndryshme jetojnë të vetëm, shkruan AA.
Njëri ndër personat që jetojnë me vite në hotelet shekullore është 60-vjeçari Adnan Ercan.
Ai 25 vite të plota jeton në dhomën e njëjtë të hotelit 112-vjeçar Jeni Shykran, i cili bën pjesë ndër hotelet rrënjësore të qytetit dhe i cili përdoret si skenë për xhirimin e filmave.

>
Index:<1676>
Title:<https://www.koha.net/lemsh/1069/zbulohen-dy-specie-te-reja-bimore-ne-malin-e-tomorrit/>
Content:<
Studiuesit shqiptarë po zbulojnë specie të reja bimore megjithëse në kushtet e vështira nga mangësitë në mbështetjen financiare në shkencat natyrore. 
Profesor Lulëzim Shuka ka dërguar për botim dy specie të reja për shkencën e botanikës të zbuluara në Malin e Tomorrit.
Me zbulimet e fundit dhe ato të kryera në vitet gjashtëdhjetë nga shkencëtarë të huaj, Mali i Tomorrit radhitet në zonën më të pasur me lloje endemike në Shqipëri.
Ndërkohë, dy bimë të tjera endemike të zbuluara më parë po studiohen në dy universitete europiane për vetitë antitumorale të përbërjes kimike të tyre.
Zëri i Amerikës bisedoi me Profesorin e shkencave natyrore Lulëzim Shuka.
>
Index:<1677>
Title:<https://www.koha.net/lemsh/900/lorik-cana-zbulon-pasionin-e-tij-te-ri/>
Content:<
Duke qenë se momentalisht po bën një pushim nga angazhimet profesionale Lorik Cana përveçse po argëtohet duke udhëtuar në vende të ndryshme, ai është pronari i një biznesi të ri.

Ish-kapiteni i kombëtares shqiptare pak orë më parë na ka treguar pasionin e tij për kuzhinën tradicionale dhe gjithashtu ka shfaqur ambientet e restorantit të tij ku ishte duke drekuar me prindërit, transmeton TCH.

Loriku ka postuar disa “insta story”, ku ajo që ka tërhequr vëmendjen ishte hyrja e tij ne kuzhinë, ku me përparësen e kuzhinierit po provonte të gatuante qofte tradicionale shqiptare.

 
>
Index:<1678>
Title:<https://www.koha.net/lemsh/871/del-ne-shitje-telefoni-i-hitlerit/>
Content:<
Telefoni i liderit nazist Adolf Hitler këtë fundjavë do të nxirret në ankand në SHBA, ku çmimi fillestar do të jetë 100 mijë dollarë.
Bill Panagopulos nga shtëpia e Ankandit “Alexander Historical Auctions” në qytetin Chesapeake City, në shtetin amerikan Maryland, theksoi se trupat sovjetike telefonin ia dhanë oficerit britanik Ralph Rayner, shkruan KP.
Panagopoulos tha se djali i Raynerit ka vendosur që të shesë telefonin i cili mban simbolin e Partisë Naziste dhe emrin e Hitlerit. Përveç kësaj, ai tha se Hitleri përmes këtij telefoni ka urdhëruar masakrat, dhe se blerësi mund ndajë deri në 300 mijë dollarë për të.
Ai shtoi se telefoni ka marrë emrin "arma për shkatërrimin në masë" dhe me të janë vrarë mbi një milion njerëz. Thuhet se Hitleri e ka përdorur telefonin në shtab edhe gjatë udhëtimeve.
Vitin e kaluar, kopja e librit të Hitlerit “Mein Kamfp” është shitur në të njëjtën shtëpi të Ankandit për 20.655 dollarë.
>
Index:<1679>
Title:<https://www.koha.net/lemsh/841/lufta-e-tre-luaneve-qe-mund-te-shihet-nje-here-ne-jete/>
Content:<
Një turist i cili ka fotografuar këtë moment të pabesueshëm, ku përleshen tre luanë njëherësh e ka përshkruar atë si “mundësi që të vjen një herë në jetë”, transmeton koha.net.
Justin Thorme ka qenë në parkun nacional Kruger në Afrikën e Jugut, kur e ka fotografuar këtë ngjarje.
Pas marrjes së imazheve mahnitëse, 28 vjeçari ka thënë se ka pasur goditje e rënkime agresive me zë të lartë gjatë luftimit, raporton dailymail.
“Ngjarja ka përfunduar shumë shpejtë, dhe pasi i ndeshën me njëri-tjetrin, treshja shpejtë u zhduk përsëri në shkurre”, ka thënë Thorme.

>
Index:<1680>
Title:<https://www.koha.net/lemsh/744/njihuni-me-njeriun-me-te-armatosur-ne-shba/>
Content:<
Një koleksionues armësh, të cilit i është vendosur edhe nofka Njeriu-Dragua, cilësohet si njeriu më i armatosur në SHBA.
Duke pasur nën pronësi mbi 200 mitralozë, tanke dhe granatahedhës.


Mel Bernstein, i cili e ka fituar nofkën falë motorit të tij, ka organizuar edhe një tur në muzeun e tij privat, të njohur si “Toka e Dragoit”, transmeton TCH.

Në parajsën e adhuruesit të armëve në El Paso të Kolorados në SHBA, ka 80 automjete ushtarake, licencë për të shitur armë automatike dhe kurse për paint ball.




>
Index:<1681>
Title:<https://www.koha.net/lemsh/718/proteston-i-vetem-per-levizjen-pa-viza/>
Content:<
Edhe në Ditën e Pavarësisë së Kosovës është një qytetar që proteston i vetëm për lëvizjen pa viza.
Derisa qytetarët të tjerë festonin në sheshet e Prishtinës, ai, siç transmeton KP, ka zgjedhur këtë mënyrë të protestës, të cilën po ua sjellim nëpërmjet fotografisë.

>
Index:<1682>
Title:<https://www.koha.net/lemsh/649/hoteli-rrotullues-ne-dubai-ku-klientet-e-zgjedhin-vete-pamjen/>
Content:<
Rezidentët e një hoteli të ri në Dubai do të kenë mundësi të shohin lindjen dhe perëndimin e diellit në ndërtesën e parë rrotulluese të qytetit luksoz.
‘Dynamic Tower Hotel’, i cili ka nisur të ndërtohet që nga viti 2008, do të jetë gati për vizitorët në vitin 2020.
Qiellgërvishtësi do të jetë në gjendje të rrotullohet në 360 gradë, kështu që pamja jashtë tij do të ndryshojë vazhdimisht për klientët brenda dhomave.

>
Index:<1683>
Title:<https://www.koha.net/lemsh/544/studenti-aksidentalisht-krijon-eksploziv-shume-te-rrezikshem/>
Content:<
Ndërtesat e Universitetit të Bristolit janë evakuuar për shkak se një student aksidentalisht ka krijuar një substancë shpërthyese të madhësisë së njëjtë që ishte përdorur gjatë sulmit terrorist në Paris, transmeton koha.net.
Hetimet nga Universiteti Bristol, kanë gjetur se triaceton triperoksidi (TATP) është “formuar në mënyrë të paqëllimshme gjatë një procedure të zakonshme”.
Një kordon policor është ngritur rreth ndërtesës së kimisë në këtë universitet për shkak të këtij incidenti, transmeton koha.net.
Askush nuk është lënduar gjatë shpërthimit të kontrolluar nga ekipi i ekspertëve të bombave.
TATP është përdorur nga militantët gjatë sulmit në Paris, ndërsa më vonë është gjetur edhe autoritetet belge pas sulmit në Bruksel.
>
Index:<1684>
Title:<https://www.koha.net/lemsh/492/shkencetaret-zbulojne-nje-kontinent-te-ri/>
Content:<
Shkencëtarët kanë identifikuar një kontinent të ri dhe e kanë emëruar Zealandia.
Në një artikull të publikuar, ekipi prej 11 gjeologëve kanë propozuar që regjioni i Oqeanit Paqësor që gjendet në lindje të Australisë mes Zelandës së Re dhe Caledonias së Re, të konsiderohet kontinent.
Gjeografikisht janë të njohura vetëm gjashtë kontinente: Afrika, Antarktiku, Australia, Euroazia, Amerika Veriore dhe Amerika Jugore. Euroasia është tokë që përfshinë Europën dhe Azinë.
Me 4.9 milionë metra katrorë, Zealandia mund të jetë kontinenti më i vogël i Tokës. Shkencëtarët kanë shkurar se 94 për qind e kontinentit është nën ujë, transmeton Koha.net.
Në publikimin me titull: “Zealandia: Kontinenti i fshehur i Tokës”, gjeologët kanë argumentuar se Zealandia ka atributet e nevojshme që të konsiderohet kontinent.  Këto atribute përfshijnë: Lartësinë relative me regjionin, tre llojet e gurëve: atë vullkanik, metamorfik, dhe sedimentar.

>
Index:<1685>
Title:<https://www.koha.net/lemsh/490/fotografi-fantastike-te-londres-qe-shfaqin-evolucionin-2-mije-vjecar-te-qytetit/>
Content:<
Londra fillimisht ishte një vendbanim i vogël romak përgjatë lumit Thames, por sot, mbi 8.6 milionë njerëz e thërrasin atë shtëpi, transmeton koha.net.
Buisnessinsider ka zgjedhur 15 harta, piktura e fotografi të vjetra për të shfaqur rrugëtimin e kryeqytetit britanik.
Qyteti romak Landinium (tani Londra).

>
Index:<1686>
Title:<https://www.koha.net/lemsh/483/astronomet-zbulojne-60-planete-te-rinj-perfshire-dhe-nje-super-toke/>
Content:<
Një ekip internacional i astronomëve kanë zbuluar 60 planetë të reja në orbitën rreth yjeve afër sistemit diellorë të tokës, duke përfshirë një “super tokë”, transmeton koha.net.
Ekspertët gjithashtu kanë zbuluar prova për 54 planetë të tjerë, duke rritur potencialin e zbulimit të tokave të reja në 140 sosh.
Një planet në veçanti, Gliese 411b ka tërhequr vëmendjen e ekspertëve, i cili përshkruhet si “super toka me sipërfaqe shkëmbore” ndërsa gjendet në sistemin e yjeve të katërtin më të afërt me Diellin, sipas Universitetit të Herfordshire të Britanisë, i cili merr pjesë në këtë hulumtim, transmeton koha.net.
Pavarësisht etiketimit “super tokë”, Dr. Mikko Tuomi nga Universiteti i Hertfordshire për astrofizikë ka thënë për Fox News se Gliese 411b është shumë i nxehtë për ekzistimin e jetesës në këtë sipërfaqe.
Gliese 411 dhe Gliese 411b gjenden 8 vite drite larg nga toka. Ndërsa 1 vit drite, me të cilën maten largësitë në hapësirë, është 6 trilionë milje larg apo 9.6 trilionë kilometra larg.
60 planetët e rinj janë gjetur në orbitën e yjeve që gjenden nga toka afër 20 deri 300 vite drite larg.
>
Index:<1687>
Title:<https://www.koha.net/lemsh/421/aeroplani-qe-ka-nje-tipar-qe-deri-tani-nuk-eshte-pare/>
Content:<
Fluturimi për shumë njerëz do të thotë që të hyjë në një tub me presion metalik e me hapësirë të vogël në të, transmeton koha.net.
Madje edhe aeroplanët e mëdhenj biznesi me çmime tetë shifrore ofrojnë shumë pak pamje të natyrës me dritare shumë të vogla.
Por tani Embraer ka bërë një interier revolucionar në botën e aeroplanëve.
Dizajni konceptual i interierit i thirrur Kyoto Airshp, Embraer ka propozuar që në avionin e biznesit Lineage 1000 të hapë dritare të mëdha vertikale që përshkojnë edhe tavanin.
Aty për herë të parë në një aeroplan të madh do të jetë një kabinë mbi 10 metra katrorë, transmeton koha.net.
Megjithatë kjo kompani ka treguar se dritaret e mëdha, kur të jenë nën diell mbi re, do ta bëjnë kabinën shumë të nxehtë.
“Ne i kemi dëshmuar vetës se mund ta bëjmë këtë”, ka thënë një nga drejtuesit e kësaj kompanie.
“Kur ndonjë nga konsumatorët e Lineage do të jetë i gatshëm ta porosisë këtë aeroplanë, ne do ta bëjmë”, ka shtuar ai.

>
Index:<1688>
Title:<https://www.koha.net/lemsh/407/fustanet-tradicionale-te-nuserise-nga-e-gjithe-bota/>
Content:<
Secilën femër, në çdo kontinent, para martesës e brengos çështja në lidhje me fustanin e nusërisë.
Në shumë vende, fustani martesor është një manifestim i trashëgimisë së çiftit, transmeton Koha.net. Ngjyra, silueta dhe detajet tjera janë të dizajnuara në përputhje me zakonet dhe besimet e tyre fetare.
Natyrisht, nuk ka dy nuse të njëjta, dhe traditat mund të variojnë nga rajoni, shkruan Business Insider.
Në vijim po ju paraqesim disa fotografi në të cilat shihet se si duken fustanet e nusërisë në vendet e botës.

>
Index:<1689>
Title:<https://www.koha.net/lemsh/369/xerox-rrobalaresja-qe-punon-pa-uje/>
Content:<
Historia e drejtorit të shitjeve të hoteleve Hilton në Kaliforni, Rob Hegel është ndër të parët që ka përdorur në hotel rrobalarëset që konsumojnë shumë pak ujë, energji dhe detergjent.
Ai bleu këtë pajisje teknologjike dy vite më parë, në një kohë kur Kalifornia vuante nga thatësira, dhe vetë guvernatori bënte thirrje për reduktimin në maksimum të përdorimit të ujit.
“Pasi instalova rrobalarësen e parë, pamë se ajo përdorte 90% më pak ujë, dhe shumë pak kimikate, dhe rezultatet e larjes ishin të mahnitshme. Drejtori jonë i mirëmbajtjes ishte i mahnitur”, thotë Hegel, transmeton tch.
Teknologjia me rruaza e përdorur në rrobalarëset Xeros u prodhua nga Universiteti i Tekstileve Leeds School në Britani. Dhjetë vjet më parë, kur studiuesit zbuluan se rruazat e vogla të najlonit të përziera me një sasi të vogël uji dhe një detergjent të veçantë mund të veprojë si një sfungjer “thithës” i papastërtisë së rrobave.
Rrobalarësja që doli nga ky studim ishte i njëjtë me ato modernet, por mund të paraqesë një hap të madh para në industrinë e pastrimit që kur rrobalarëset elektrike nxorën jashtë loje larjen me dorë apo rrobalarëse manuale në fillim të shekullit të 20.
Kjo rrobalarëse teknologjike përdor qindra e mijëra rruaza. Kompania thotë se kjo metodë i lanë butësisht rrobat, njësoj si larja me dorë, por bënë një punë më të mirë duke u kujdesuar për copat, më shumë se rrobalarëset tradicionale. Ajo gjithashtu parandalon që një çorape e kuqe e futur mes rrobave të bardha gabimisht të mos ngjyrosë dhe të tjerat. 
>
Index:<1690>
Title:<https://www.koha.net/lemsh/366/palltoja-qe-ju-kursen-hapesiren-e-bagazhit-deri-ne-15-kg/>
Content:<
Kompanitë ajrore mund të mos jenë të kënaqur që do të dëgjojnë këtë, por kjo pallto mundëson të mbani më shumë gjëra sesa mund të vendosni në një bagazh.
Palltoja e quajtur Airport Jacket mundëson që të mbani gjërat deri në 15 kilogramë, transmeton Koha.net. Falë kësaj palltoje tani mund të kurseni hapësirën e bagazhit e po ashtu edhe tarifat për bagazh.
Kjo pallto vjen me 14 xhepa të thellë dhe mund të vishet në tri forma – duke përfshirë formën deri në ije, në formë të zgjatur, si dhe në formë të një çante.
Për më tepër shikoni videon më poshtë.
© KOHA



Amazing coat can store 15kg of your airport luggage 
 
>
Index:<1691>
Title:<https://www.koha.net/lemsh/329/momenti-dramatik-kur-policet-gjate-nje-kontrolli-rutine-gjejne-nje-grua-te-kidnapuar/>
Content:<
Një moment dramatik është incizuar nga vetë policia, e cila gjatë një kontrolli rutinë kanë gjetur një grua të kidnapuar, e cila ishe lidhur dhe ishte futur në bagazhin e veturës, transmeton koha.net.
Gruaja e kidnapuar shihet në video me duar e këmbë të lidhura dhe ajo u gjet rastësisht nga policia në Brazil.
Raportohet se dy burra kanë qenë në makinën e bardhë, kur ajo u ndalua nga policia, raporton Dailymail, transmeton koha.net.
Policët pasi e kanë ndalur veturën, kanë dëgjuar viktimën duke bërtitur nga bagazhi i veturës, të cilin pastaj e hapën ku gjetën gruan e lidhur.

>
Index:<1692>
Title:<https://www.koha.net/lemsh/289/arrestohet-ne-austri-sozia-e-hitlerit/>
Content:<
Një 25 vjeçar, u ndalua ditën e hënë në Austri, me akuzën e glorifikimit të periudhës së errët të nazizmit.
Djaloshi ngjante shumë me ish-udhëheqësin nazist, gjerman, Adolf Hitler, mbante mustaqe si ai dhe vizitonte shpesh shtëpinë ku kishte lindur ish-lideri famëkeq.
Sipas autoriteteve, 25 vjeçari është i vetëdijshëm për veprimet që bën ndaj edhe është arrestuar, transmeton tch.
Të lartësosh periudhën naziste, në Austri cilësohet si krim.
Tetorin e kaluar, autoritetet austriake shkatërruan shtëpinë e lindjes së Hitlerit, me qëllim që ajo të mos shndërrohej në një pikë kryesore për nazistët e rinj. 
>
Index:<1693>
Title:<https://www.koha.net/lemsh/212/grate-ne-japoni-detyrohen-tu-blejne-cokollata-burrave-per-shen-valentin/>
Content:<
Shën-Valentini do të sjellë më shumë se një miliardë euro për shitësit e çokollatave në Japoni, ku gratë e kanë detyrim t’u ofrojnë çokollata burrave të jetës së tyre, veçanërisht kolegëve dhe drejtuesve.
Këtë vit, shuma është vlerësuar me 138,5 miliardë jen (1,15 miliardë euro), në rritje me tre për qind në raport me vitin 2016”, sipas “Kinenbi Culture Laboratory”, një organizëm studimi për festat japoneze.
Një pjesë e rritjes vjen si pasojë e faktit se dita e të dashuruarve bie në javën, për herë të parë në tre vjet, që i bën pothuajse të pamundura gratë që punojnë t’i shpëtojnë “giri choco”-së ose “çokollatës së detyruar”, për t’ua ofruar kolegëve të tyre meshkuj.
Dje, Maika Suzuki, 27 vjeçe, ka shkuar në katin kushtuar Shën Valentinit, në një dyqan të madh në Tokio, ku ka blerë më shumë se 30 kuti me çokollata për meshkujt e zyrës së saj.
“Këto çokollata janë këtu për të shprehur mirënjohjen për burrat”, theksoi ajo duke zgjedhur mes 110 markave të çokollatave.
“Kjo është gjithashtu për të riforcuar vetëbesimin e tyre”, shtoi ajo.
Marketingu ka ditur të shfrytëzojë konformizmin e shoqërisë japoneze dhe ngurtësinë e roleve për secilin prej dy sekseve.
Shën Valentini është shfaqur në Japoni në fund të viteve 50, kur një kompani me emrin “Mary Chocolate” e kishte shpallur 14 shkurtin “ditën e vetme kur një grua shpreh dashurinë e saj duke ofruar çokollata”.
>
Index:<1694>
Title:<https://www.koha.net/boterori-2018/102571/kroaci-ndash-danimarke-formacionet-zyrtare/>
Content:<
Ishin penaltitë që vendosën çerekfinalistin e katërt të Botërorit “Rusia 2018”, e që është Kroacia.
Një fillim fantastik pati ndeshja ndërmjet Kroacisë dhe Danimarkës, me këtë të dytën që krijoi epërsinë qysh në minutën e parë për Jorgensenit.
E në minutën e katërt Kroacia u kundërpërgjigj përmes Mario Manxhukiqit, për 1 me 1, transmeton Koha.net.
Ndeshja shkoi në vazhdime, pasi për 90 minuta asnjëra nuk e gjeti rrugën e golit.
E në vazhdime rastin më të mirë e pati Luka Modriq që nuk u tregua i saktë nga penaltia në minutën e 116.
Në penalti Danimarka mori përgjigjësinë e para, kur Erikseni doli përballë Subashiqit, me këtë të fundit që doli fitues duke i pritur penaltinë yllit të Tottenhamit. Badelj mori penaltinë e parë për Kroacinë, por edhe ai u tregua i pasaktë, pasi Kasper Schmeichel e priti goditjen e tij.
Kjaer me një goditje të fuqishme e konkretizoi për herë të parë penaltinë për danezët. Më pas Kramariq mori përgjegjësinë, që me një qetësi të madhe dërgoi topin në rrjetë.
Krohn-Dehli u tregua i saktë për Danimarkën, për 2 me 1 në penalti. Më pas Modriq doli përsëri përballë Schmeichel, por tani me sukses.
E penaltinë e Schones për mrekulli e priti portieri kroat, Subashiq. Për Kroacinë në vazhdim përgjegjësinë e mori Pivariq, që u tregua i pasaktë, pasi Schmeichel e priti goditjen e tij.
Subashiq përsëri ishte fantastik duke i pritur penaltinë e Jorgensenit, të tretën në këto penalti.
Penaltinë vendimtare e pati ylli i Barcelonës, Ivan Rakitiq, i cili u tregua i saktë, penalti kjo që e çoi Kroacinë në çerekfinale të Botërorit.
Në çerekfinale Kroacia do të përballet me nikoqirin Rusinë.

Kroaci – Danimarkë, penaltitë do të vendosin penaltitë
Nuk kanë mjaftuar 120 minuta për të mësuar fituesin ndërmjet Kroacisë dhe Danimarkës.
Janë penaltitë ato që do të vendosin për çerekfinalistin e katërt të Botërorit 2018, transmeton Koha.net.
Rastin më të mirë e pati Luka Modriq, i cili humbi penaltinë në minutën e 117.

Modriq humb penaltinë
Kroacia ka pasur një rast të shkëlqyer për të kaluar në epërsi ndaj Danimarkës.
Ishte Luka Modriq që humbi penaltinë në minutën e 116, transmeton Koha.net.
Ishte Schmeichel ai që priti penaltinë e kroatit, për t’i mohuar ndoshta kështu kualifikimin Kroacisë për në çerekfinale.

Luka Modric is denied from the penalty spot by Kasper Schmeichel! #CRODEN #WorldCup pic.twitter.com/b267hBgIem
— TheSportMatrix 🇷🇺 🏆 (@TheSportMatrix) July 1, 2018


Edhe Kroaci – Danimarkë shkon në vazhdime
Nuk ka pasur fitues në kohën e rregullt ndërmjet Kroacisë dhe Danimarkës, dhe ndeshja shkon në vazhdime.
Rezultati përfundimtar i këtij takimi për kohën e rregullt ishte 1 me 1, transmeton Koha.net.
Edhe takimi i sotëm ndërmjet Spanjës e Rusisë shkoi në vazhdime, dhe ishin penaltitë që çuan Rusinë në çerekfinale.

Nis pjesa e dytë Kroaci – Danimarkë
Ka nisur pjesa e dytë ndërmjet Kroacisë dhe Danimarkës, skuadra këto që po synojnë kualifikimin për çerekfinale të Botërorit Rusia 2018.
1 me 1 ishte rezultati i pjesës së parë.

Përfundon me barazim pjesa e parë Kroaci – Danimarkë
Një ndeshje fantastike kanë zhvilluar në pjesën e parë Kroacia dhe Danimarka, me duele e raste të shumta të krijuara.
Goli më i shpejtë i këtij Botërori u shënua nga Jorgensen i Danimarkës, i cili qysh në minutën e parë i dha epërsinë kombëtares së tij, transmeton Koha.net.
Manxhukiq barazoi shifrat në minutën e katërt, për rezultatin e pjesës së parë 1-1.

Dy gola të shpejtë në ndeshjen Kroaci – Danimarkë
Fillim jashtëzakonisht shpërthyer ka pasur ndeshja ndërmjet Kroacisë dhe Danimarkës.
Brenda katër minutave u shënuan dy gola, transmeton Koha.net.
Në minutën e parë Danimarka kaloi në epërsi përmes Jorgensenit, që shënoi pas asistimit nga Delaney, që ka shënuar golin më të shpejtë në këtë botëror.

Mathias Jorgensen Goal (Croatia vs Denmark 0-1)#CRODEN #CroatiavsDenmark pic.twitter.com/KSWNLWeP9Z
— Football World (@Fortnit16697820) July 1, 2018

Megjithatë Kroacia u kundërpërgjigj për mrekulli përmes Mario Manxhukiqit, që shënoi në minutën e katërt.

Mario Mandzukic Goal (Croatia 1-1 Denmark)#CRODEN #CroatiavsDenmark pic.twitter.com/hlEzx4vYja
— Football World (@Fortnit16697820) July 1, 2018


Kroaci – Danimarkë, formacionet zyrtare
Kroaci dhe Danimarka do të ndeshen mes vete për të siguruar një vend në çerekfinalet e Kampionatit Botëror.
Trajnerët e të dyja skuadrave duan çerekfinalen, kështu që kanë vendosur të startojnë me formacionet më të mira.
Tashmë dihet që fituesi i kësaj ndeshje në çerekfinale do të takohet me Rusinë e cila eliminoi Spanjën pas trilerit të penalltive.

>
Index:<1695>
Title:<https://www.koha.net/boterori-2018/102538/spanja-kalon-ne-epersi-ndaj-rusise/>
Content:<
Nikoqiri Rusia është çerekfinalisti i tretë i Botërorit, duke e eliminuar Spanjën pas ekzekutimit të penaltive.
Ishte portieri Akinfeev që priti dy penalti të spanjollëve, transmeton Koha.net. Rezultati i kohës së rregullt dhe i vazhdimeve ishte 1-1.
Ignasheviq me autogol i dha epërsinë Spanjës në minutën e 12. Kurse Dzyuba barazoi shifrat në minutën e 41 nga penaltia.
Iniesta shënoi penaltinë e parë për Spanjën, më pas për Rusinë i saktë ishte Smollov. Penaltinë e dytë për spanjollët e ekzekutoi Pique, që ishte i saktë. Kurse për Rusinë Ignasheviq shënoi penaltinë e dytë me një qetësi të madhe.
Ylli i Atleticos, Koke mori përgjegjësinë për penaltinë e tretë, të cilën ia priti portieri Akinfeev. E epërsinë e parë për Rusinë në penalti ia dha Gollovin.
Në vazhdim për Spanjën i saktë ishte Ramos. Cherishev për Rusinë ishte i saktë. E më pas Spanja humbi edhe një penalti, kur portieri rus ia priti penaltinë e Aspasit.
Në çerekfinale Rusi e pret fituesin e ndeshjes Kroaci – Danimarkë.

Spanjë – Rusi, fituesi do të vendoset në penalti
Ka përfunduar edhe koha e vazhdimeve ndërmjet Spanjës dhe Rusisë, pa ndryshim rezultati.
1 me 1 ishte rezultati final edhe pas vazhdimeve, dhe tani çerekfinalisti i radhës do të vendoset pas ekzekutimit të penaltive.
Fituesin e këtij takimi në çerekfinale e pret fituesi i ndeshjes Kroaci – Danimarkë.

Baras koha e rregullt Spanjë – Rusi, në vazhdime
Ka përfunduar pa fitues koha e rregullt e ndeshjet Spanjë – Rusi, në 1/8 së finales në Kupën e Botës.
Tani ndeshja shkon në vazhdime, dhe në rast të mos ndryshimit të rezultatit atëherë do të jenë penaltitë ato që do të vendosin çerekfinalistin e radhës, transmeton Koha.net.
1 me 1 ishte rezultati përfundimtar i takimit për kohën e rregullt.
Ignasheviq me autogol i dha epërsinë Spanjës në minutën e 12. Kurse Dzyuba barazoi shifrat në minutën e 41 nga penaltia.

Rusia barazon shifrat ndaj Spanjës
Rusia ka barazuar shifrat në ndeshjen e 1/8 së finales ndaj Spanjës.
Ishte Dzyuba ai që shënoi nga penaltia në minutën e 40, pasi Pique kishte prekur topin me dorë.

GOOOOOL!! Dzyuba buries the penalty to level the game! #ESPRUS #WorldCup pic.twitter.com/xbFKaf7yew
— World Cup (@FlFAWC2018) July 1, 2018


Spanja kalon në epërsi ndaj Rusisë
Spanja ka kaluar në epërsi në 1/8 së finales së Botërorit kundër nikoqirit, Rusisë.
Ishte një autogol nga Ignasheviq në minutën e 12 që i dha epërsinë Spanjës, transmeton Koha.net.
Fituesi i kësaj ndeshje siguron kualifikim në çerekfinale të Botërorit.

Sergey Ignashevich own goal - Spain vs Russia 1-0#ESPRUS #SPARUS pic.twitter.com/RQoEPetYO8
— Football World (@Fortnit16697820) July 1, 2018

>
Index:<1696>
Title:<https://www.koha.net/boterori-2018/102427/cavani-kalon-ne-epersi-uruguain-ndaj-portugalise/>
Content:<
Uruguai është çerekfinalisti i dytë pas i Botërorit të Rusisë, pas Francës.
Ishte Edinson Cavani me një paraqitje fantastike që i siguroi fitoren kombëtares së tij, duke eliminuar kampionin e Evropës, Portugalinë, 2-1, transmeton Koha.net.
Golin e parë Cavani e shënoi në minutën e shtatë, pas një krosimi të bukur nga Luis Suarez.
Në pjesën e dytë Portugalia barazoi shifrat përmes Pepes, i cili me një goditje të bukur me kokë dërgoi topin në rrjetë kur po luhej minuta e 55.
Por, në skenë doli sërish Cavani, duke shënuar një supergol në minutën e 62, për ta kualifikuar Uruguain në çerekfinale të Botërorit.
Në çerekfinale Uruguai luan ndaj Francës, më 6 korrik nga ora 17:00.

Cavani rikthen epërsinë e Uruguait me supergol
Edinson Cavani ka shënuar një supergol për ta rikthyer epërsinë e Uruguait ndaj Portugalisë.
Pak minuta pasi shifrat i barazoi Pepe, Uruguai arriti që përmes Cavanit të rikthej epërsinë.
Ai shënoi golin e tij të dytë në këtë takim, me të dytin një supergol në minutën e 62.

GOLAZOOO!! CAVANI GETS HIS SECOND OF THE NIGHT! WHAT A CLINICAL FINISH!!#URU 2-1 #POR #URUPOR #WorldCup pic.twitter.com/ok0cItyTOE
— FIFA World Cup (@WorIdCupUpdates) June 30, 2018


Pepe barazon shifrat ndaj Uruguait
Kampioni i Evropës, Portugalia ka barazuar shifrat ndaj Uruguait, 1-1.
Ishte mbrojtësi Pepe ai që u gjend më së miri në zonë pas një ndërprerje në minutën e 55, transmeton Koha.net.
Pepe dërgoi topin në rrjetën e kundërshtarit pas krosimit nga Guerreiro.

GOAL!! Pepe heads it in to level the game! #URUPOR #WorldCup pic.twitter.com/kMMLBHYKh2
— World Cup (@FlFAWC2018) June 30, 2018


Nis pjesa e dytë Uruguai – Portugali
Ka nisur pjesa e dytë ndërmjet Uruguait dhe Portugalisë, të cilat po synojnë kualifikimin për në çerekfinale të Botërorit.
Pjesa e parë përfundoi 1 me 0 në të mirë të Uruguait.

Uruguai mbyll me epërsi pjesën e parë ndaj Portugalisë
Ka përfunduar pjesa e parë e ndeshjes ndërmjet Uruguait dhe Portugalisë.
Dy herë kampioni i botës e mbylli me epërsi pjesën e parë ndaj kampionit aktual të Evropës, 1-0, transmeton Koha.net.
Ishte Cavani që shënoi me kokë pas një krosimi të bukur nga Luis Suarez në minutën e shtatë.
Në pjesën e parë ishte Portugalia që dominoi takimin, por Uruguai ishte mjaft e rrezikshme me rastet e krijuara.

Cavani kalon në epërsi Uruguain ndaj Portugalisë
Uruguai e ka nisur për mrekulli sfidën e 1/8 së finales së Botërorit ndaj Portugalisë.
Ishte Cavani ai që shënoi një gol të bukur pas një asistimit nga Luis Suarezi kur po luhej minuta e shtatë, transmeton Koha.net.

GOLAZOOOOO! CAVANI!!!! BEAUTIFUL CROSS FROM SUAREZ!

DEADLY DUO. pic.twitter.com/hqnQBG2SH8
— World Cup (@FlFAWC2018) June 30, 2018

>
Index:<1697>
Title:<https://www.koha.net/boterori-2018/102358/formacionet-zyrtare-france-ndash-argjentine/>
Content:<
Një ndeshje spekakolare është zhvilluar ndërmjet Francës dhe Argjentinës në 1/8 së finales në Kupën e Botës “Rusia 2018”.
Gjashtë gola u shënuan në takimin e sotëm, me Francën që shkon tutje pasi me rezultat prej 4 me 3, transmeton Koha.net.
Ishte Franca që kaloi e para në epërsi në minutën e 13 përmes Griezmannit që shënoi nga penaltia.
Argjentina barazoi shifrat në minutën e 41 me një supergol të Angel Di Marias, rezultat me të cilin u mbyll pjesa e parë.
Pjesën e dytë Argjentina e nisi më mirë duke kaluar në epërsi në minutën e 48 përmes Mercados, i cili devijoi një goditje të Leo Messit për ta dërguar topin në rrjetë.
Megjithatë Franca u kundërpërgjigj për mrekulli në vazhdim të takimit.
Pavard shënoi supergol në minutën e 57, kurse dy gola të tjerë i shënoi ylli i PSG-së, Kylian Mbappe.
Kurse golin e fundit e shënoi Kun Aguero pas një krosimi shumë të bukur nga Leo Messi në minutën e 90+3.

LIFE FOR ARGENTINA 🇦🇷

Messi to Aguero to pull Argentina within a goal. France leads 4-3. Let’s go Argentina, one more🙏🏽#WorldCup #ARG pic.twitter.com/b6p76DfGLl
— IKE Sport Report (@IKE_SportReport) June 30, 2018


Mbappe shënon sërish për Francën
Franca tani është duke udhëhequr 4 me 2 ndaj Argjentinës.
Mbappe shënoi golin e tij të dytë në këtë takim kur po luhej minuta e 68 pas asistimit nga Giroudi.

MBAPPE is DESTROYING ARGENTINA!#FRA 4-2 #ARG ⁠⁠#FRAARG #worldcup #Copa2018 pic.twitter.com/85n9cKZXZs
— ImArya (@ImAryaWwe) June 30, 2018


Mbappe rikthen epërsinë e Francës
Një ndeshje spektakolare po zhvillohet në 1/8 së finales ndërmjet Francës e Argjentinës.
Pas disavantazhit Franca ka rikthyer sërish epërsinë ndaj Argjentinës, 3-2, transmeton Koha.net.
Ishte Mbappe që shënoi golin e epërsisë në minutën e 64.

KYLIAN. MBAPPE. #WorldCup pic.twitter.com/VEvGuMm6Ex
— FutbolMatrix ⚽ (@Futbol_Matrix) June 30, 2018


Franca barazon shifrat me gol spektakolar
Franca ka barazuar shifrat ndaj Argjentinës me një gol spektakolar.
Ishte Pavard që dërgoi një goditje shumë të bukur në portën e Argjentinës, për të barazuar shifrat në 2 me 2.
Ishte Lucas që asistoi për të në minutën e 57.

GOLAZOOOOOO! PAVARD!!!! WHAT A STRIKE!#FRA 2-2 #ARG #FRAARG #WorldCup pic.twitter.com/vSTIioLnFO
— World Cup Goals (@FIFAWCGoals) June 30, 2018


Argjentina kalon në epërsi
Argjentina ka nisur për mrekulli pjesën e dytë ndaj Francës.
Ishte Mercado që shënoi golin e epërsisë për Argjentinën në minutën e 48, transmeton Koha.net.
Për të asistoi Messi.
Rezultati nga pjesa e parë ishte 1-1, me golat e shënuara nga Griezmann për Francën, e Di Maria për Argjentinën.

Messi shot deflected into the goal. 2-1 Argentina pic.twitter.com/WBe2d7mgpc
— SOCCERPAEDIA® (@soccerpaedia) June 30, 2018


 
Barazim mbyllet pjesa e parë Francë – Argjentinë
Ka përfunduar pjesa e parë e ndeshjes ndërmjet Francës dhe Argjentinës në 1/8 e finales së Botërorit Rusia 2018.
1 me 1 ishte rezultati i pjesës së parë, transmeton Koha.net.
Griezmann shënoi golin e epërsisë për francezët nga penaltia në minutën e 13, kurse Argjentina barazoi shifrat në minutën e 41 me një gol shumë të bukur nga Di Maria.

Di Maria supergol ndaj Francës
Argjentina ka barazuar shifrat ndaj Francës, përmes yllit të PSG-së, Angel Di Maria.
Di Maria plasoi një goditje të fuqishme jashtë zonës së rreptësisë kur po luhej minuta e 41, transmeton Koha.net.
Ishte Pavon që asistoi për të.

Di Maria with the equalizer pic.twitter.com/6hZ2AMlamv
— 2018 World Cup Highlights and Goals (@The2018WC) June 30, 2018


Franca në epërsi ndaj Argjentinës
Franca ka kaluar në epërsi ndaj Argjentinës në Kupën e Botës 2018.
Ishte Griezmann ai që shënoi nga penaltia në minutën e 13, transmeton Koha.net.

Griezmann scores the penalty, France take the lead! Mbappe deserves credit for winning the foul 🇫🇷 #FRAARG pic.twitter.com/RhhIWUdoET
— World Cup Goals (@FIFAWCGoals) June 30, 2018


Formacionet zyrtare: Francë – Argjentinë
Kampionati Botëror vazhdon sot me përballjen e parë të 1/8 së finales Francë – Argjentinë.
Franca ka paraqitur formacionin e zakonshëm derisa Argjentina vjen me disa ndryshime në sulm.

>
Index:<1698>
Title:<https://www.koha.net/sport/102237/drita-kalon-ne-epersi-ndaj-lincolnit/>
Content:<
Drita ka bërë një ndeshje fantastike ndaj Lincolnit, në ndeshjen parakualifikuese për Ligën e Kampionëve.
Në udhëtim Drita shënoi fitore prej 1 me 4, duke siguruar kështu kualifikim historik në xhiron e parë të ndeshjeve kualifikuese në Ligën e Kampionëve, transmeton Koha.net.
Liridon Leci shënoi golin e parë kur po luhej minuta e dytë, kurse shifrat Lincolni i barazoi në minutën e 61.
Në vazhdime Drita ishte superiore duke shënuar tre gola.
Leci riktheu epërsinë, kurse më pas shënuan edhe Xhevdet Shabani e Haxhi Neziraj, ky i fundit që la gol shumë të bukur.
Në xhiron e parë Drita do të përballet me Malmon.

Liridon Leci rikthen sërish epërsinë e Dritës, feston me shqiponjë
Liridon Leci ka kaluar sërish Dritën në epërsi ndaj Lincolnit, e festoi sërish me shqiponjë.
Ai shënoi nga penaltia në minutën e 105+3 në vazhdime, transmeton Koha.net.
Kurse gjithashtu edhe numri i lojtarëve në fushë u barazua pasi me të kuq u ndëshkua Lopes, që shkaktoi këtë penalti.


Drita mbetet me një lojtar më pak në fushë
Drita ka mbetur me një lojtar më pak në fushë ndaj Lincolnit.
Ishte Fidan Gërbeshi që u ndëshkua me kartonin e dytë të verdhë pas një ndërhyrje që bëri kur po luhej minuta e 101, transmeton Koha.net.
Kur ndeshja është në vazhdime, rezultati aktual është 1 me 1, përderisa Drita pjesën e mbetur të vazhdimeve e luan me një lojtar më pak në fushë.

Mbyllet me barazim koha e rregullt Lincolni – Drita, tani vazhdimet
Ka përfunduar koha e rregullt në ndeshjen parakualifikuese për Ligën e Kampionëve ndërmjet Lincolnit dhe Dritës.
1 me 1 është rezultati pas 90 minutave të kësaj ndeshje, transmeton Koha.net.
Liridon Leci kishte kaluar Dritën në epërsi në minutën e dytë, kurse Lincolni barazoi shifrat në minutën e 61 përmes Corralit.
Ndeshja tani shkon në vazhdime, dhe nëse nuk do të ketë ndryshim në rezultat, atëherë do të jenë penaltitë ato që do ta vendosin fatin e këtij takimi.

Lincolni barazon shifrat ndaj Dritës
Lincolni ka barazuar shifrat ndaj Dritës, në ndeshjen parakualifikuese në Ligën e Kampionëve.
Ishte Corral ai që shënoi për Lincolnin kur po luhej minuta e 61.

Nis pjesa e dytë Lincoln – Drita
Ka nisur pjesa e dytë ndërmjet Lincolnit dhe Dritës.
Klubi nga Gjilani pati disa raste të mira por pa efikasitet në fillim të pjesës së dytë.

Drita mbyll pjesën e parë me epërsi ndaj Lincolnit
Ka përfunduar pjesa e parë e ndeshjes parakualifikuese për Ligën e Kampionëve ndërmjet Lincolnit dhe Dritës.
Klubi nga Gjilani e ka mbyllur pjesën e parë me epërsi prej 0-1, transmeton Koha.net.
Ishte Liridon Leci ai që shënoi golin e epërsisë për Dritën, ndërsa festoi duke e bërë shqiponjën. 
Fituesi i kësaj ndeshje hyn në xhiron e parë kualifikuese të Ligës së Kampionëve.

Drita kalon në epërsi ndaj Lincolnit
Drita e ka nisur për mrekulli sfidën ndaj klubit nga Gjibraltari, Lincoln Red Imps.
Ishte Liridon Leci ai që shënoi për klubin nga Gjilani kur po luhej minuta e dytë, transmeton Koha.net.
Kjo ndeshje është e vlefshme për kualifikim në Ligën e Kampionëve, pjesëmarrja e parë e Dritës në këtë garë.

>
Index:<1699>
Title:<https://www.koha.net/boterori-2018/102042/januzaj-kalon-belgjiken-ne-epersi-me-gol-te-bukur/>
Content:<
Belgjika ka shënuar fitore në përballjen e sotme ndaj Anglisë, 0-1.
Ishte Adnan Januzaj ai që shënoi golin e fitores kundër Anglisë, transmeton Koha.net.
Januzaj shënoi gol të bukur në minutën e 51, pas asistimit nga Tielemans.
Këto dy kombëtare kanë siguruar kualifikimin për në 1/16 së Botërorit në Rusi, me Belgjikën që është lider i Grupit G me 9 pikë, Anglia e dyta me gjashtë, kurse eliminohen Tunizia e Panamaja, me 3 respektivisht 0 pikë.
Në xhiron e ardhshme Belgjika luan ndaj Japonisë, kurse Anglia kundër Kolumbisë.

Januzaj kalon Belgjikën në epërsi me gol të bukur
Belgjika ka krijuar epërsinë e parë ndaj Anglisë.
Ishte Adnan Januzaj ai që shënoi një gol të bukur kur po luhej minuta e 51, transmeton Koha.net.
Për të asistoi Tielemans.

JANUZAJ JUST SCORED THIS GOAL VS. ENGLAND!!! BEAUTY 🔥🔥 pic.twitter.com/QdWybOKllN
— World Cup (@FlFAWC2018) June 28, 2018

>
Index:<1700>
Title:<https://www.koha.net/showbiz/102704/beyonce-bllokohet-ne-skene-gjate-koncertit/>
Content:<
Beyonce dhe bashkëshorti i saj Jay-Z kanë arritur në Varshavë, Poloni, për të marrë pjesë në koncertin e tyre të ri “On The Run II”.
Por, nuk shkoi gjithçka mirë derisa po bëheshin gati për skenë.
Në fakt, para koncertit kishte probleme teknike në skenë dhe për një moment këngëtarja u gjet në një pozitë të pakëndshme, transmeton ksp.
Me këtë rast është dashur të ndërhyjë edhe ekipi teknik për të siguruar se këngëtarja 36-vjeçare të mos pësojë ndonjë lëndim në shkallët fluturuese, të cilat ishin bllokuar.
Gjithçka përfundoi mirë dhe fotografitë e realizuara me këtë rast bënë xhiron në internet, duke shkaktuar reagimin e madh të fansave.

>
Index:<1701>
Title:<https://www.koha.net/arberi/101720/cfare-tha-albin-kurti-ne-internacionalen-socialiste/>
Content:<
Kryetarit te Lëvizjes Vetëvendosje, Albin Kurti, i cili po merr pjesë në punimet e Këshillit të Internacionales Socialiste, që po mbahet në selinë e OKB-së në Gjenevë, mbajti një fjalë gjatë të cilës shpalosi historinë e dhembshme të shqiptarëve të Kosovës dhe tregoi se Lëvizja që e drejton është opozita më e madhe në Kosovë, e orientuar majtas, që i kundërvihet qeverive neoliberale që kanë sunduar vendin në dy dekadat e shkuara.
Duker iu drejtuar të pranishmëve, ndër të tjerë sekretarit të përgjithshëm, Louis Ayala, dhe president, George Papandreou, Kurti që në fillim të fjalës tregoi se Lëvizja Vetëvendosje, që e përfaqëson, e mori emrin prej parimit të rëndësishëm që shprehet në Nenin 1 të Kartës së Kombeve të Bashkuara. Kjo është një arsye më shumë për t’u ndjerë i nderuar që po flas para jush sot, këtu në Gjenevë, në vendin ku Kombet e Bashkuara janë themeluar. Në Republikën e Kosovës Lëvizja jonë është opozita më e madhe, e orientuar majtas, që i kundërvihet qeverive neoliberale që kanë sunduar vendin tonë në dy dekadat e shkuara. Si popull ne kemi dalë prej një kolonizimi që zgjati 100 vjet, kemi dalë prej luftës në fund të viteve ‘90, dhe i kemi mbijetuar një gjenocidi. Prandaj, si një Lëvizje politike, nuk kemi asnjë dyshim se ne jo vetëm që do mbijetojmë ndaj qeverisjes aktuale autoritare në Kosovë, por do të jemi fitimtarë.
Në vazhdim ai zbërtheu domethënien e kësaj fitoreje, dhe e kujt është ajo. Është ndryshimi që do t’i japë fund privatizimeve brutale e abuzive që i ka lënë punëtorët tanë të papunë. Pothuajse gjysma e popullsisë tonë është lënë e papunë, ndërkohë që vetëm 1 në 8 gra të Kosovës kanë vend pune. Përmes modelit tonë ekonomik neo-Keynesian, përmes shtetit zhvillimor, ne jo vetëm që do ta luftojmë papunësinë; ne do të garantojmë të drejtat e punëtorëve, do të forcojmë sindikatat dhe do të mundësojmë kontratat kolektive, do të zvogëlojmë orët e punës dhe do të rrisim rrogën minimale dhe sigurinë në punë, do të luftojmë korrupsionin dhe do të rishpërndajmë të ardhurat në mënyrë të drejtë, përmes taksimit progresiv. Ky ndryshim do të thotë 24 orë ujë i pijshëm në çdo shtëpi; strehim social për të pastrehët; kanalizime dhe infrastrukturë për periferitë e parregulluara të qyteteve. Arsim e shëndetësi cilësore dhe falas, sepse këto nuk janë mallra për treg, janë të drejta që çdo qytetar duhet t’i gëzojë.
Kurti u shpreh se problemet që kemi në Kosovë e në Ballkan janë të ngjashme me problemet që punëtorët përballojnë prej Michigan-it deri në Afrikën e Jugut, prej Indisë e deri në Kili. Burimi i këtyre problemeve është shpeshherë i njëjti, andaj është e domosdoshme që t’i gjejmë dhe t’i zbatojmë së bashku zgjidhjet, në frymën dhe praktikën e solidaritetit të vërtetë.
Kosova e shpalli pavarësinë në vitin 2008, e deri më sot është njohur nga 113 vende anëtare të Kombeve të Bashkuara. Në 2010 Gjykata Ndërkombëtare e Drejtësisë vendosi në favor të pavarësisë që ne kemi shpallur, dhe Kosova sot është anëtare e FMN-së, Bankës Botërore dhe shumë organizatave ndërqeveritare, duke përfshirë dhe FIFA-n.
Ne synojmë të bëhemi anëtarë të Bashkimit Evropian, sepse duam të japim kontributin tonë për një Evropë më sociale. Megjithatë, nuk jemi duke punuar vetëm për njohjet e jashtme për pavarësinë tonë. Ne kemi luftuar për lirinë tonë të përbashkët, por liria nuk lidhet veç me sovranitetin e jashtëm. Liria është edhe përgjegjësi, e jashtme ndaj vendeve të tjera dhe e brendshme ndaj gjithë qytetarëve tanë. Përgjegjësia e çdo vendi dhe e çdo qeverie; që do të jetë edhe jona kur të jemi në qeveri, është të sigurojë të drejtat politike e ekonomike, sociale e kulturore të njerëzve, pa asnjë diskriminim.
Njerëzit në vendin tonë prej shumë kohësh po shpresojnë në këtë ndryshim, dhe janë duke u organizuar. Vitin e shkuar, në zgjedhjet parlamentare, Lëvizja jonë e dyfishoi mbështetjen dhe fitoi pjesën më të madhe të vitave krahasuar me çdo parti tjetër politike. Si një Lëvizje politike ne i fituam zgjedhjet, por na e penguan ardhjen në qeverisje, me taktikat e orëve të fundit të pushtetarëve dhe me koalicionet joparimore të partive të djathta. Megjithatë rezultatet zgjedhore na treguan se e vetmja gjë që mundën të bëjnë, ishte të blenin pak kohë. Rënies së tyre i ka ardhur koha qëmoti. Socialdemokracia shumë shpejt do të fitojë. Lëvizja Vetëvendosje do të jetë qeverisësja e ardhshme e Kosovës.
Dua t’ju ftoj të gjithëve në Kosovë, që ta shihni ndryshimin që ka për të ardhur në një vend të vogël që nuk pranon të ketë për fat determinizmin neoliberal. Vizitojeni Kosovën që të takoheni me popullin tonë, të mësoni mbi betejat e shpresat tona, që besoj se për nga vlerat janë të ngjashme me betejat e shpresat tuaja. Dëshiroj t’ju ftoj secilin prej jush, ata që vijnë prej vendeve që e njohin pavarësinë e Kosovës, por edhe ata që ende nuk e kanë njohur. Ne dëshirojmë të kemi mundësinë të njihemi me ju, të mësojmë prej njëri-tjetrit, dhe të çojmë përpara betejën kundër pabarazisë, për drejtësi shoqërore e ndërkombëtare.
Për fund, dëshiroj të konstatoj edhe se në tre vitet e shkuara ne kemi marrë pjesë rregullisht në mbledhjet e Këshillit të Internacionales Socialiste, duke u bazuar në vendimin tonë për t’u bërë anëtarë të kësaj organizate. Duke i ditur vlerat e përbashkëta që kemi, kërkoj mbështetjen tuaj për anëtarësimin tonë.
Në fund të fjalës së tij ai shprehu falënderimet për mbështetjen që Internacionalja Socialiste na ka dhënë gjatë tre viteve të shkuara.
Këshilli i Internacionales Socialiste ka nisur dje në Gjenevp dhe sot përfundon. Në këtë Këshill marrin pjesë parti politike socialdemokrate nga mbarë bota.
>
Index:<1702>
Title:<https://www.koha.net/arberi/100949/vv-emerimi-i-begollit-ne-krye-te-telekomit-goditja-finale-e-biznesit-me-fitimprures-pasojat-do-jene-te-renda/>
Content:<
Lëvizja Vetëvendosje ka reaguar pas emërimit të Gent Begollit të AAK-së, si kryeshef i ri i Telekomit që është në krizë.
Në kohën kur vetë qeveria pranon se Telekomi i Kosovës është duke u përballuar në një situatë të vështirë financiare që ka ardhur para së gjithash për shkak të menaxhimit të kësaj ndërmarrjeje, thuhet në komunikatën e VV-së, Bordi i kësaj kompanie ka emëruar në krye Gent Begollin, një zyrtar të AAK-së, pa asnjë eksperiencë në fushën e telekomunikacionit dhe të menaxhimit.
“Kuvendi i Kosovës, në disa diskutime në lidhje me Telekomin, ka kërkuar që Qeveria të ndërmarrë masa për nxjerrjen nga kriza të kësaj kompanie. Emërimi i Begollit tregon se ky pushtet është duke e bërë saktësisht të kundërtën, pra, po vazhdon praktikën e ndjekur nga PDK-ja, e cila për vite me radhë përdori këtë kompani për qëllime politike, elektorale e korruptive”, thuhet në reagim, transmeton Koha.net.
Aty thuhet se është pikërisht kjo qasje e ndjekur gjatë nga partitë e pushtetit, që ka sjellë kompaninë më fitimprurëse në Kosovë buzë falimentimit, praktikë kjo që është përcjellë edhe në kompani të tjera publike, të cilat pasi janë zhvlerësuar tejmase, u janë dhënë grupeve të interesit të lidhura me pushtetin nëpërmjet privatizimeve abuzive.
“Lëvizja Vetëvendosje ka folur e shkruar shumë mbi qasjen e pushtetit që e ka sjellë Telekomin dhe kompani tjera publike në prag të kolapsit, herë me qëllim dhe herë për shkak se thjesht nuk ka pasur dije e përgatitje profesionale. Kur një drejtor menaxhues emërohet në një kompani publike pa pasur ekspertizën e duhur, ai e di se është aty duke iu falënderuar partive në pushtet, dhe, kur kjo ndodhë, vendimet e tij do të jenë të orientuara më shumë drejt shpagimit të borxheve ndaj politikës sesa drejt zhvillimit të kompanisë”, thotë VV.
Ndër të tjera thotë se Tekekomi i Kosovës, përkatësisht ish-PTK, është ngritur me mund e sakrifica nga profesionistët vendor në dekadën e parë pas luftës, kurse është shkatërruar nga partitë politike në dekadën e dytë të tij.
“Gjatë një numri të madh të diskutimeve publike dhe të brendshme, VETËVENDOSJE! ka paraqitur një plan të përgjithshëm për nxjerrjen e PTK-së nga kriza, me masa konkrete e të detajizuara për zhvillimin e kësaj kompanie, e cila ka qenë bartëse e sektorit më të fitimprurës të kësaj epoke, telekomunikacionit. Përkundër faktit se kjo kompani në vazhdimësi është dëmtuar nga politika e korruptuar, në një ambient tërësisht zhvatës të krijuar nga bordet krejtësisht politike, si rezultat i ekspertizës së krijuar në fillimet e saj, kjo kompani u ngrit deri në masën sa në vitin 2009 pagoi dividendë prej 200 milionësh për Buxhetin e Kosovës. Mirëpo, politika e korruptuar dhe e papërgjegjshme, pati pasoja të rënda për këtë kompani dhe sot ajo përballohet me rrezikun e falimentimit”, thuhet aty.
Sipas VV-së, emërimi i Begollit në krye të kësaj kompanie rrezikon të jetë një goditje finale ndaj një biznesi publik që në botën bashkëkohore konsiderohet të jetë tregu më fitimprurës dhe me ndikim të madh në zhvillim në sektorët tjerë të ekonomisë. “Falimentimi i Telekomit mund të jetë i pashmangshëm nëse ne nuk i dalim në rrugë korrupsionit të instaluar në këtë sektor nga të partitë politike që deri sot patën pushtet”, thuhet aty.
“Goditje e rëndë ndaj kompanisë më të madhe publike, Telekomit, përveç se nëpërmjet korrupsionit, ka ndodhur edhe me bartjen e ndikimit industrial, i cili anti-ligjor e kundër parimeve të OECD-së, e që ka ardhur para së gjithash nga PDK-ja, por që është përcjellë edhe nga AAK-ja, LDK-ja dhe të gjitha partitë që deri sot kanë pasur pushtet. Njerëz me interesa në sektorin privat të telekomunikacionit kanë pasur kompetenca vendimmarrëse në Telekom. Këta njerëz gjatë marrjes së vendimeve, i kanë pasur primare interesat private dhe kanë lansuar e zbatuar politika që kanë dëmtuar Telekomin, për interesa të bizneseve private të lidhura me partitë politike. Qysh moti, VETËVENDOSJE!, profesionistë dhe ekspertë të ndershëm vendas si dhe grupe të ndryshme të shoqërisë civile kanë alarmuar opinionin publik dhe institucionet kosovare, përfshirë këtu edhe organin më të lartë të vendit, Kuvendin”, thuhet ndër të tjera.
“Lëvizja VETËVENDOSJE! ka dhënë zgjidhjen për të dalur nga kriza, por qeveria është duke u sjellë me shpërfillje mbi këto propozime. Pasojat do të jenë shumë të rënda. Ne konsiderojmë se falimentimi eventual i Telekomit do të ketë pasoja të shumta për ekonominë e Kosovës: jo vetëm për faktin se do të hedhë në rrugë mijëra punëtorë, por se do të ndikojë negativisht në sjelljen e teknologjisë për sektorët tjerë të ekonomisë, për nxitjen e inovacionit, dhe madje edhe për sigurinë kibernetike të vendit. Me fjalë të tjera, ne nuk përballohemi vetëm me zhbërjen e një kompanie publike, por jemi në prag të shkatërrimit të një lokomotive të zhvillimit në ekonominë moderne të vendit. Shkatërrimi i kësaj kompanie do të pamundësojë prospektet e Kosovës që të ndërtojë një ekonomi funksionale, do të thellojë varfërinë e do ta rrisë papunësinë. Kjo duhet të shqetësojë gjithkënd dhe jo vetëm politikën”, përfundon reagimi i Lëvizjes Vetëvendosje.
>
Index:<1703>
Title:<https://www.koha.net/arberi/97780/vv-kerkon-interpelance-per-53-milione-eurot-e-bechtel-amp-enkas/>
Content:<
Grupi Parlamentar i Vetëvendosjes ka parashtruar kërkesë për interpelancë lidhur me pagesën e 53 milionë eurove shtesë të qeverisë së Kosovës që po ia bën Bechtel & Enkas për autostradën “Arbën Xhaferi”.
VV thotë se prokuroria duhet të nisë menjëherë hetimet për vendimin dhe se “për këtë skandal Qeveria duhet të japë llogari në Kuvend”.
“I bëjmë thirrje Kryeministrit mos të fshihet pas ‘agjendës së ngarkuar’ por të paraqitet brenda afatit në Kuvend”, thuhet në njoftimin e VV-së.

>
Index:<1704>
Title:<https://www.koha.net/metro/95350/ahmeti-i-jep-me-shume-drejtori-vv-se-por-jo-postin-e-nenkryetarit/>
Content:<
Kryetari i Prishtinës, Shpend Ahmeti ka thënë se do t’i japë Vetëvendosjes më shumë pushtet në Prishtinë, por jo postin e nënkryetarit të Komunës.
Në një intervistë në emisionin “038”, Ahmeti ka thënë se po vazhdojnë bisedimet me Vetëvendosjen.
“Asnjë shkronjë nga programi qeverisës i prezantuar në fushatë nuk e kam ndryshuar”, ka thënë Ahmeti, duke shtuar se pasi që kanë fituar bashkë në zgjedhje është i gatshëm që Vetëvendosje të ketë më shumë pushtet.
Ahmeti ka përmendur se tani Vetëvendosje ka vetëm 7 këshilltarë komunalë dhe ndarja e pushtetit duhet të bëhet edhe në bazë të numrave.
“Nënkryetar të dytë të komunës mendoj ta emëroj, Muhedin Nushin, i cili është i shkëlqyer si drejtor i administratës dhe është njeri apartiak”, ka thënë Ahmeti.
>
Index:<1705>
Title:<https://www.koha.net/arberi/94908/kurti-lugina-mbeti-edhe-jashte-kosoves-edhe-jashte-shqiperise/>
Content:<
Në zyrat e Vetëvendosjes, kryetari i kësaj partie, Albin Kurtit priti rreth 30 studentë e të rinj nga organizata “Shpresa” e Luginës së Preshevës, njofton kumtesa partiake, transmeton Koha.net.
Kurti tha se shqiptarët e Preshevës, Medvegjës e Bujanocit kanë kontribuar shumë në luftë e në paqe, për Kosovë e për Shqipëri, porse në fund çmimin më të lartë e paguan ata sepse mbetën edhe jashtë Kosovës edhe jashtë Shqipërisë.
Kryetari i organizatës "Shpresa", Nevzad Lutfiu, njoftoi Kurtin për programin dhe aktivitetet e shumta të tyre. U zhvillua një bashkëbisedim i hapur e i përzemërt për shumë tema: mosnjohjen e diplomave të universiteteve të Kosovës nga Serbia, shpërnguljen e popullsisë që shkakton rënien e përvitshme të nxënësve që regjistrohen në shkolla, e deri te domosdoshmëria e angazhimit serioz të Prishtinës e Tiranës për ta ndihmuar e mbështetur popullsinë shqiptare që ngelet e diskriminuar në çdo lloj të të drejtave e në secilin aspekt të progresit socio-ekonomik.
Mbi të gjitha u theksua nevoja e parimit të reciprocitetit, aq më tepër kur dihet se më shumë ka shqiptarë autoktonë në Serbi sesa serbë në Kosovë. Serbia do integrim të shpejtë për vete në Bashkimin Evropian, por kjo nuk mund të ndodhë pa njohjen e pavarësisë së Kosovës dhe pranimin e respektimin e të drejtave kombëtare e njerëzore të shqiptarëve në Preshevë, Medvegjë e Bujanoc.
>
Index:<1706>
Title:<https://www.koha.net/arberi/94641/vv-fton-ne-tryezen-politike-te-gjitha-partite-qe-e-njohin-pavaresine-e-kosoves/>
Content:<
Sekretari për Marrëdhënie me Jashtë i Lëvizjes Vetëvendosje, Boiken Abazi, ka thënë se kjo parti në tryezën politike, që pritet të mbahet të premten, do të ftojë “subjektet politike në Republikën e Kosovës që e njohin pavarësinë e shtetit të Kosovës”.
Në një përgjigje për KTV-në ai ka thënë se ftesat tashmë u janë dërguar të gjitha Grupeve Parlamentare në Kuvend që e njohin pavarësinë e Kosovës.
“Ftesat për tryezën e titulluar ‘Zgjidhja përmes zgjedhjeve’, që mbahet ditën e premte në Kuvend, janë duke u dërguar nga Sekretariati për Marrëdhënie me Jashtë i Lëvizjes Vetëvendosje, te subjektet politike në Republikë të Kosovës që e njohin pavarësinë e shtetit të Kosovës. Pra, ftesat po i dërgohen subjekteve politike të opozitës dhe pozitës, brenda dhe jashtë parlamentit, përfshirë këtu përfaqësues të ndryshëm politikë të pakicave kombëtare. Me këtë rast, ftesa tashmë i është dërguar të gjitha Grupeve Parlamentare në Kuvend që e njohin pavarësinë e Kosovës”, ka thënë ai.
Tryeza politike e ftuar nga VV-ja është e treta me radhë pas tryezës së ftuar nga LDK-ja dhe më pas nga PDK-ja.
>
Index:<1707>
Title:<https://www.koha.net/arberi/94448/vv-i-con-leter-thacit-mos-e-emero-labanin-gjyqtar-ne-kushtetuese/>
Content:<
Lëvizja Vetëvendosje, përmes deputetes Albulena Haxhiu, sot i ka dërguar letër zyrës së Presidentit të vendit, ku i ka kërkuar të mos e emërojë si gjyqtar në Gjykatën Kushtetuese, Radomir Labanin, pasi i njëjti ishte dënuar si pjesë e një grupi kriminal.
Me këtë rast, VV ka kujtuar nenin 114 paragrafin 1 të Gjykatës Kushtetuese ku thuhet se “Gjykata Kushtetuese përbëhet nga nëntë gjyqtarë të cilët do të jenë juristë të shquar dhe personalitete me moralin më të lartë…”
VV thotë se ka bërë përpjekje që të ndalte votimin e këtij gjyqtari, por nuk kishte arritur të ndalë votimin pro.
Në njoftimin e kësaj partie theksohet se nëse Presidenti nuk e kthen vendimin e Kuvendit, “që përmban shkelje të rëndë të Kushtetutës, do t’i hapet rrugë delegjitimimit të institucionit të Gjykatës Kushtetuese”.
Laban u votua në Kuvendin e Kosovës javën e kaluar.

>
Index:<1708>
Title:<https://www.koha.net/arberi/93325/konjufca-ende-skemi-vendosur-per-tryeze-keto-qe-jane-mbajtur-jane-kot/>
Content:<
Pas PDK-së, është Lëvizja Vetëvendosje ajo e cila duhet ta caktojë datën për tryezën e partive politike.
Por kjo parti ende nuk ka vendosur, se kur do t’i thërras partitë tjera në takimin e radhës.
Shefi i Grupit Parlamentar të VV-së Glauk Konjufca thotë për KosovaPress se edhe pse sot kanë pasur një takim për të diskutuar për këtë, nuk kanë arritur pajtueshmëri lidhur me organizimin e tryezës në fjalë. Ndërsa thotë se kanë dilema dhe se ndoshta do ta ri-konceptojnë formatin e këtyre tryezave.
“Ne ende nuk kemi vendosur, ndonëse e patëm një diskutim sot në Kryesi të VV-së, por ende nuk e patëm një pajtueshmëri lidhur me mënyrën e organizimit të kësaj tryeze dhe formatin e organizimit të kësaj tryeze. Krejt dilemat që kanë lindur kanë të bëjnë me faktin që vlera e këtyre tryezave u degradua shumë, pasi që ato devijuan nga temat qendrore, e cila është pas konceptuar në fillim nga organizatorët. Ju e dini që ato u patën shpallë si tryeza, për të caktuar zgjedhjet e reja në Republikën e Kosovës. Menjëherë pas tryezës së parë, kur e organizoj PDK- ja kurrfarë teme për zgjedhje nuk u fol dhe ato përfunduan në një tryezë, ku i kemi dy taborë. Opozita e cila e kritikon punën e Qeverisë dhe qeveria e cila mundohet të na bind për sukseset e mëdha, për punën që e ka krijuar. Nëse k ëto tryeza përfundojnë në kësi ndarje, të cilat mund t’i shihni edhe në parlament të Kosovës, në diskutime, atëherë çfarë kuptimi ka organizimi i tryezave të tilla. Kështu që pikërisht këto dilema na kanë bërë që ndoshta ta rikonceptojmë dhe formatin e këtyre tryezave në përgjithësi”, tha Konjufca.
Sipas tij në tryezën të cilën do ta organizojë VV-ja, gjithnjë nëse mbahet temë diskutimi do të jenë dhe zgjedhjet, përndryshe këto takime duhet të zhvendosen në Kuvendin e Kosovës, aty dhe ku mund t’i diskutojnë temat e tilla.
“Me siguri që po. Për shkak që ne mendojmë që duhet t’ia ruajmë këtyre tryezave atë motivin fillestar për të cilën ato kanë nisur. Nëse kanë filluar me idenë për zgjedhje të reja, atëherë pse jo kjo do të jetë tema qendrore. Nëse pushteti nuk pajtohet me këtë temë, atëherë duhet të tregoj me sinqeritet që nuk është i interesuar për tryeza të vërteta politike, por për tryeza kur ne vetëm shprehim qëndrimet tona politike. Atëherë nëse këto tryeza reduktohet në këtë punë, unë jam shumë më mirë që t’i zhvendosim ato në Kuvend të Republikës së Kosovës, me diskutime të vërteta. E jo t’i zëvendësojmë institucionet dhe ballafaqimin politik me disa tryeza joformale, të cilat gjënë me të rëndësishme është se po i përshëndet Hashim Thaçi, po thotë janë shumë të bukura”, tha ai, transmeton kp.
Ndërkaq i quan kot tryezat e tilla duke përsëritur se nuk është i sigurt nëse javën që vjen do të ketë tryezë të partive politike.
“Janë kot. Tryeza ku ne vetëm barrikadohemi vetëm në prezantimin e qëndrimeve tona të thjeshta se çka mendojmë për Kosovën. Nuk janë në rregull për mendimin tonë. Sepse këto gjëra shumë më mirë i bëjmë në formë të debateve parlamentare. Në formë të interpelancave ku ne ballafaqohemi me pushtetin dhe natyrisht nuk pajtohemi”, tha Konjufca.
>
Index:<1709>
Title:<https://www.koha.net/arberi/93273/driton-hyseni-i-bashkohet-vetevendosjes/>
Content:<
Driton Hyseni, menaxher i planifikimit të fluturimeve në Aeroportin Ndërkombëtar të Prishtinës, sot i është bashkuar Vetëvendosjes.
Lajmin e ka bërë të ditur kryetari i kësaj partie, Albin Kurti.
Ai ka thënë se Hyseni është i dëshmuar në luftë e në paqe, dhe me angazhimin e tij Vetëvendosjes i është shtuar dije dhe energji.
“Para dy dekadash kemi punuar bashkë në Zyren e UÇK-së në Prishtinë. Sot na u bashkua në VETËVENDOSJE!, Driton Hyseni, inxhinier i kompjuterikës, magjistër në drejtimin e biznesit ndërkombëtar dhe ekspert në fushën e aviacionit civil. Dritoni është i dëshmuar në luftë e në paqe, i përgatitur politikisht e profesionalisht. Punëve e angazhimeve tona, sidomos në Llap e në Prishtinë, iu shtua dije dhe energji”, ka shkruar Kurti në Facebook.
>
Index:<1710>
Title:<https://www.koha.net/metro/92679/vv-ja-do-postin-e-nenkryetarit-te-dyte-dhe-me-shume-drejtori-ne-prishtine/>
Content:<
Të mërkurën, Shpend Ahmeti u zyrtarizua në krye të Partisë Socialdemokrate. Një ditë pas, nga Komuna e Prishtinës njoftoi se është në bisedime me Vetëvendosjen për një marrëveshje të mundshme koalicioni. Por, ish-partia e Ahmetit kërkon të udhëheqë më shumë drejtori dhe nënkryetarin e dytë.
Një fitore e ngushtë, në rundin e dytë të zgjedhjeve lokale më 19 nëntor, i kishte garantuar Shpend Ahmetit mandatin e dytë në krye të Prishtinës, raporton KTV.
Festës së tij, në shesh, nga arresti shtëpiak i ishte bashkuar atëkohë bashkëpartiaku i tij, kryetari i Lëvizjes Vetëvendosje, Albin Kurti.
Për këtë veprim, ky i fundit ishte arrestuar, e gjatë kohës sa ai ishte në burg, plasi skandali i brendshëm që çoi në ndarjen e partisë .
Si pasojë e këtyre zhvillimeve, dorëheqje nga Vetëvendosja dha edhe Ahmeti.
Të larguarit nga ky subjekt, iu bashkuan Partisë Socialdemokrate të Kaqusha Jasharit, duke organizuar konventën e jashtëzakonshme, ku kryetar u zgjodh Shpend Ahmeti.
Ky vendim i së mërkurës shënoi ndërrimin e partisë kryesore qeverisëse në kryeqytet, pa pasur zgjedhje.
Në paraqitjen e parë si kryetar i dyfishtë – i Komunës së Prishtinës dhe i PSD-së, Ahmeti tha se është në bisedime për një marrëveshje bashkëqeverisjeje me ish-partinë e tij.
Lehtësi për arritjen e koalicionit tha se krijon edhe fakti se programi qeverisës është po ai me të cilin i fitoi zgjedhjet - sa ishte në Vetëvendosje..
Por, zyrtarizimi në krye të Partisë Socialdemokrate mund t’ia zvogëlojë pushtetin në komunë.
Kjo, pasi ish-partia e tij po kërkon të udhëheqë më shumë drejtori dhe postin e nënkryetarit të dytë – që parashihet me Ligjin për Prishtinën.
Këtë e ka konfirmuar drejtori i Shëndetësisë, Arben Vitia, që njëherësh është edhe koordinator i VV-së në Prishtinë.
“Është e vërtetë që jemi në bisedime. Mund të them se ka pajtim të dy palëve se duhet pasur riorganizim. Kemi kërkuar garancion që programi ynë – ai me të cilin janë fituar zgjedhjet – të shtyhet përpara”, ka thënë Vitia përmes telefonit.
I pyetur nëse Vetëvendosje po kërkon postin e nënkryetarit dhe më shumë drejtori ai është përgjigjur: “Ne kemi 7 asamblistë dhe vetëm 3 drejtori. Brenda koalicionit ka parti me më pak asamblistë e po aq drejtori sa ne, andaj edhe këtë do ta bisedojmë. Kemi diskutuar edhe për nënkryetarin e dytë që garantohet me ligjin për Prishtinën – por nuk ende është kërkesë decidive.”
Vitia nuk ka dhënë më shumë detaje, duke thënë se nuk dëshiron që të ndikojë negativisht në bisedimet që, sipas tij, kanë ecur mirë deri tash.

>
Index:<1711>
Title:<https://www.koha.net/arberi/90489/vv-thote-se-i-ofroi-bspk-se-ndihme-per-proteste-por-ajo-refuzoi/>
Content:<
Lëvizja Vetëvendosje thotë se ditë më parë i ofroi ndihmë Bashkimit të Sindikatave të Pavarura të Kosovës për organizimin e protestës për 1 maj, por kjo ishte refuzuar.
Sipas VV-së, ajo kishte ofruar ndihmë për koordinim dhe realizim të protestës “me qëllimin për të shtyrë përpara realizimin e të drejtave të punëtorëve në Kosovë”.
VV thotë se e vlerëson faktin se BSPK-ja ka vendosur të mbajë këtë protestë dhe ka treguar se deputetët e aktivistë të kësaj partie do të marrin pjesë në protestë.
“Këtë vit, pas një kohe të gjatë pasiviteti të BSPK-së, 1 Maji do të shënohet në Prishtinë përmes një proteste që është thirrur pikërisht nga BSPK-ja me disa kërkesa me të cilat Lëvizja VETËVENDOSJE! pajtohet. Ne i kemi ofruar BSPK-së shumë ditë më parë ndihmën tonë për koordinimin dhe realizimin e protestës së 1 Majit, me qëllimin për të shtyrë përpara realizimin e të drejtave të punëtorëve në Kosovë. Këtë e kemi bërë duke marrë parasysh bindjet dhe orientimin tonë social demokrat që ka në epiqendër zhvillimin e qëndrueshëm ekonomik përmes mbrotjes së punëtorëve dhe respektimin e plotë të të drejtave në punë. Gatishmëria jonë nuk është marrë parasysh, megjithatë Lëvizja Vetëvendosje e vlerëson faktin se BSPK-ja ka vendosur ta mbajë këtë protestë për 1 Maj, dhe urojmë që protesta të realizojë synimet dhe të shënojë një hap të rëndësishëm drejt dinamizimit të punës sindikale në Kosovë. Deputetë dhe aktivistë të Lëvizjes do të marrin pjesë në këtë protestë”, thuhet në një njoftim të VV-së.
Në reagimin e saj, Vetëvendosje thotë se punëtorët në Kosovë shfrytëzohen, kërcënohen e përballen me rreziqe të larta.
“Vetë ligji aktual i punës i diskriminon, por edhe ato nene të këtij ligji që synojnë mbështetjen dhe mbrojtjen minimale në punë nuk respektohen. Nga njëra anë, shumica e njërëzve në Kosovë janë të papunë, nga ana tjetër shumica e atyre që janë në punë janë nën presione nga më të ndryshmet, qoftë për të punuar pa kontrata, apo pa sigurimet bazë të shëndetit dhe jetës, qoftë nën kërcënimin e vazhdueshëm të pushimit nga puna”, thuhet në reagimin e VV-së. “Kosova ka nevojë të bashkojë punëtorë e të papunë për ta transformuar këtë situatë që është krijuar si pasojë e një modeli ekonomik që ka njësuar pushtetin politik me interesat e biznesit oligarkik në sulmin e drejtpërdrejt ndaj punëtorëve. Ky sulm realizohet sa përmes përmbajtjes së kuadrit ligjor aq edhe përmes zbatimit të keq të tij, për ta goditur punëtorin ekonomikisht dhe për ta nënshtruar atë, duke e trajtuar si mall konsumi”.
>
Index:<1712>
Title:<https://www.koha.net/arberi/89645/sipas-serwerit-vetevendosja-e-lista-serbe-jane-anti-kushtetuese/>
Content:<
Analisti dhe studiuesi në Qendrën për Marrëdhënie Transatlantike në Universitetin “John Hopkins” Daniel Serwer, e ka quajtur Lëvizjen Vetëvendosje dhe Listën Serbe subjekte politike anti kushtetuese.
Serwer tha kështu në një ligjëratë me temën “Ballkani, BE-ja dhe SHBA-të: A mund të sinkronizohen përsëri”. Sipas tij, nuk mund të bëhet ndryshimi i pushtetit me parti të cilat nuk e njohin aktin me të lartë juridik të shtetit.
Madje, ai theksoi se Vetëvendosjes i pëlqen Lista Serbe, veçse luan në një fushë tjetër.
“Kosova ka së paku dy formacione politike anti kushtetuese. Lista Serbe dhe Vetëvendosje. Të dyja janë anti kushtetuese. Kjo në njëfarë forme i pëlqen Lista Serbe por po luan në fushën tjetër të lojës dhe kjo shihet qartë me Listën Serbe. Ata po luajnë në fushën e lojës me Beogradin si portier kryesor. Është e vështirë nga perspektiva e Kosovës të shihet me VV-në po mendoj se është e vërtetë për VV-në se po luhet në fusha të ndryshme të lojës. Mendoj që ndryshimi i pushtetit me forcat që nuk e pranojnë Kushtetutën është shumë e vështirë”, tha Serwer.
Serwer ka folur edhe për dialogun me Serbinë, duke thënë se Kosova duhet të përfundojë pjesën e fundit të dialogut me Serbinë, pasi nuk ka zgjidhje tjetër drejt rrugës evropiane, por duhet përgatitur për vendime të mëdha. Madje, tha se Kosova duhet ta quaj me çdo çmim sovranitetin.
“Kosovës i duhen miqtë me shumë se kurrë gjatë dy viteve të ardhshme për të arritur qëllimet e veta strategjike. Pikë së pari me sovranitet të plotë, nuk duhet të ketë kompromis sa i përket përfundimit të sovranitetit, kompletimit të sovranitetit në gjithë territorin e qartë të vendit”, theksoi ai.
Serwer, idenë e shkëmbimit të territoreve mes Kosovës dhe Serbisë e ka quajtur katastrofale, pasi rezultati i kësaj do t’i jepte fund çdo shprese për hyrje në BE të paktën për një gjeneratë.
Për integrimin e saj në BE, Serwer tha se Kosova duhet t’i përmbushë disa pika, e së pari është sundimi i ligjit dhe luftimi i korrupsionit. Pasi, sipas tij, nuk janë aktet ligjore që do ta ngadalësojnë integrimin e Kosovës, por sundimi i ligjit.
“E para dhe kryesorja është sundimi i ligjit. Shumë prej jush i dini detajet se çka kërkojnë evropianët. Sa shumë i rëndësishëm është gjyqësori për qeverisjen e mirë. Thelbi i demokracisë liberale janë të drejtat individuale. Nëse nuk janë në gjendje të mbështetën në gjyqësorin për t’i mbrojtur të drejtat si individ, unë do të kërkoj siguri diku tjetër për familjen, për grupin etnik, për racën, religjionin, për afinitetin tim politik. Të gjithë kemi këtë shumësi identitetesh, por kur rrezikohemi, rrezikohet siguria njëri prej tyre bëhet dominant ose inkluziv dhe rezultati është beteja për fuqinë”, theksoi ai.
Sipas tij, Kosova është e vogël dhe ata politikanë që përfitojnë shumë me shumë nga puna e tyre se sa duhet, atëherë duhet të japin llogari. Derisa, nepotizmi ka thënë se është aq i shpeshtë në Ballkan kur punësohet kushëriri dhe shihet familjare dhe jo keqpërdorim i pushtetit.
Administrata e Trump, tha Serwer, nuk është fort e interesuar për Ballkanin, madje edhe pse e ka gruan nga Sllovenia, ai asnjë ditë nuk ka qëndruar në këtë pjesë të Evropës.
Në ato që tha Serwer për Vetëvendosjes, nuk u pajtua deputeti i këtij subjekti, Xhelal Sveçla, i cili tha se e pranojnë Kushtetutën, por jo ato që janë keq.
“Kur jemi të Kushtetuta dhe pranimi i Kushtetutës, normalisht që nuk ka dilema që Lëvizja Vetëvendosje e pranon pushtetin e Kosovës por nuk do të thotë që ne duhet t’i pranojmë edhe të metat që lindin nga ky proces apo edhe të metat që ekzistojnë në dokumentet ekzistuese”, tha Sveçla.
Analisti Serwer theksoi Kosova duhet ta ketë ushtrinë e saj, porse nevojitet edhe pajtimi i serbëve.
>
Index:<1713>
Title:<https://www.koha.net/arberi/89630/albin-kurti-vizitoi-varrin-e-alija-izetbegoviqit/>
Content:<
Lideri i Vetëvendosjes Albin Kurti ka vazhduar vizitën e tij në Bosnjë e Hercegovinë. Kurti me këtë rast ka vizituar varrin e ish - kryetarit të parë të Bonjë e Hercegovinës Alija Izetbegoviqit si dhe monumentin për fëmijët sarajevas të vrarë, transmeton Koha.net.
Për këtë Kurti ka shkruar në Facebook:
“Gjenocidi në Kosovë i pranverës së vitit 1999, u zbatua nga operacioni ushtarak i Serbisë ‘Patkoi’ i cili i dëboi rreth 860 mijë shqiptarë nga Kosova dhe vrau afër 10 mijë civilë të paarmatosur. Gjenocidi në Sarajevë u zbatua përgjatë gati katër vjetëve, saktësisht 1.425 ditëve, aq sa zgjati rrethimi i hekurt i qytetit. U vranë 11.541 civilë (nga të cilët 1.601 fëmijë) kurse u plagosën a lënduan mbi 50 mijë të tjerë. Për çdo ditë mbi qytet binin mesatarisht 329 granata. Gjatë qëndrimit në Sarajevë bëra nderim dhe vendosa lule të freskëta te varri i kryetarit të parë të B&H, Alija Izetbegovic, dhe te monumenti i fëmijëve sarajevas të vrarë gjatë luftës”.
>
Index:<1714>
Title:<https://www.koha.net/arberi/89027/vv-kerkon-rritje-te-buxhetit-per-librin/>
Content:<
 Lëvizja Vetëvendosje ka kërkuar kod të veçantë dhe rritjen e buxhetit për librin.
i Vetëvendosjes, Sami Kurteshi, në një konferencë për media të mbajtur për nder të Ditës Botërore të Librit tha se VV-ja është e shqetësuar edhe me gjendjen e bibliotekave në Kosovë, derisa sa i përket “mohimit të së drejtës të të rinjve për qasje në libër tha se edhe rezultatet e mëparshme të testit PISA janë pasqyrë e gjendjes aktuale”.
Ai u shpreh i shqetësuar edhe me numrin e vogël të literaturës që bibliotekat në Kosovë posedojnë, duke thënë se me më pak se 2 milionë libra, Kosova ka më pak se një libër për kokë banori.
Po ashtu, ai theksoi se bibliotekat në nivel komunal janë në gjendje të rëndë nga infrastruktura e deri tek mos përditësimi i fondit të librave.
Sipas tij, këto biblioteka nuk funksionojnë, nuk janë të lidhura mes vete dhe nuk i plotësojnë as standardet minimale bashkëkohore për funksionimin e tyre.
“Agjencia e Statistikave të Kosovës deklaron se fondi i gjithëmbarshëm i librave në Kosovë, është 1 milionë e 793 mijë libra. Kjo i bie më pak se një libër për kokë banori në Kosovë dhe këtë relacion besoni se nuk e gjeni askund në botë. Biblioteka kombëtare deklaron t’i ketë në fondin e vet diku 2 milionë tituj, nuk është fjala për libra, por për tituj ku futen dokumente të ndryshme, revista shkencore, gazetat, pra 2 milionë tituj, por që nuk janë libra. Pra mund ta merrni me mend si është gjendja në nivel komunal, ku në krejt Kosovën kemi nja 108 biblioteka ku prej tyre 13 janë në Prishtinë, 11 janë në Gjilan dhe tjerat janë të shpërndara nëpër komunat tjera, por mund ta merrni me mend cili është fondi i librave në biblioteka dhe cili është përditësimi”, tha ai.
Tutje, deputeti i Vetëvendosjes tha se përqindja e analfabetëve absolutë në Kosovë është në rritje dhe për këtë ai bëri apel që Kosova të ketë kodin e veçantë për librin dhe të rrisë fondet, pasi që deri më tani sipas tij shpenzimet për librin janë zero.
“Sa i përket financimit të librit në përgjithësi në Kosovë, unë në një farë mënyre po bëj edhe një pyetje a mund të bëjë dikush bilancin e shpenzimit për asfalt dhe për librin, ndoshta ju e dini sa jepet për asfalt në Kosovë, por për librin po iu them se jepen zero euro, kjo është jashtëzakonisht tragjike. Shqetësim i VV-së është mungesa e fondeve për librin, buxheti i Kosovës nuk ka kod fare për librin, ka ndonjë subvencion aty këtu, por libri dhe dija nuk mbahen me subvencion ‘ad-hoc’ që iu jepen individëve apo autorëve të veçantë, e aty sidomos kur mund të gjejnë ndonjë lidhje diku në ndonjë komunë apo në Ministri”, u shpreh Kurteshi, transmeton KP.
Sipas tij, politikat favorizuese për librin janë platformë e zhvillimit kombëtar.
Ndërsa përmes kësaj konference Lëvizja Vetëvendosje kërkoi që të rritet buxheti në Kosovë për fondin e librit dhe botimet në Kosovë, të hiqet TVSH-ja nga të gjitha veprimet që kanë të bëjnë me librin si dhe të krijohet një fond i veçantë Kosovë – Shqipëri për përkthime të librit.
>
Index:<1715>
Title:<https://www.koha.net/arberi/88617/vetevendosje-thote-se-eshte-e-vetmja-parti-qe-ka-shlyer-denimet-nga-pzap-ja/>
Content:<
Anëtari i Lëvizjes Vetëvendosje në Komisionin Qendror të Zgjedhjeve, Adnan Rrustemi, është krenuar se partia e tij është e vetmja, sipas tij, që ka shlyer dënimet për shkelje të rregullave në fushatë, të cilat i cakton Paneli Zgjedhor i Ankesave dhe Parashtresave (PZAP).
“Vetëm Lëvizja Vetëvendosje ka shlyer borxhet nga zgjedhjet e fundit, ndërsa partitë tjera parlamentare ende kanë mijëra euro pa paguar nga gjobat e shqiptuara nga PZAP”, ka shkruar Rrustemi, në profilin e tij në Facebook.
“Prandaj, KQZ-ja i ka lëshuar mjetet financiare vetëm për Lëvizjen Vetëvendosje, ndërsa partitë tjera parlamentare mund të marrin mjetet financiare nga fondi i demokratizimit, vetëm kur të kenë shlyer të gjitha obligimet nga zgjedhjet e fundit. Sjellja e përgjegjshme o është kudo, o askund”, ka thënë Rrustemi.
>
Index:<1716>
Title:<https://www.koha.net/arberi/88212/kjo-beri-qe-prishtina-2018-sot-te-rrethohet-nga-police-te-kosoves/>
Content:<
Pjesëtarë të shumtë të Policisë së Kosovës rrethuan të enjten vendin ku po mbahet panairi “Prishtina 2018”.
Krejt kjo ndodhi pas paralajmërimeve të Lëvizjes Vetëvendosjes për një aksion simbolik për të kundërshtuar praninë e madhe të kompanive serbe në panair.
Pasi u paralajmëruan nga Policia se nuk do të mund të hynin brenda, aktivistët pankartën me mbishkrimin “Jo normalizimit të hegjemonisë ekonomike të Serbisë në Kosovë” e vendosën në rrethojat e objektit, raporton KTV.
Deputeti i Vetëvendosje, Arbër Rexhaj, akuzoi Odën Ekonomike të Kosovës se ndau hapësirë prej 500 metrash për bizneset serbe, derisa injoroi bizneset nga Shqipëria.
Edhe pas përfundimit të këtij aksioni, gjatë gjithë kohës policia ka patrulluar duke monitoruar gjendjen brenda në panair.
Bizneset serbe, të cilat po dominojnë panairin këtë vit, thonë se po ndihen të sigurt me pjesëmarrjen në Kosovë dhe se ata po tentojnë t’i vënë kontaktet e tyre në mënyrë që në një të ardhme të afërt t’i hapin përfaqësitë e tyre në Kosovë.
“Pas një kohe të gjatë, është hera e parë që po vij. Dhe, them se jam befasuar nga atmosfera miqësore në qytet dhe panair. Shpresoj komunikimi ndërmjet nesh të jetë gjithmonë edhe më i mirë, sepse ne kështu dëshirojmë. Ftesën e kemi parë nga Oda Ekonomike e Serbisë dhe kishim disa takime me organizata të ndryshme”, ka thënë Nenad Nikolin.
“Është hera e parë që jemi këtu dhe jemi të kënaqur me interesimin dhe po ndihemi të sigurt. Po përpiqemi të plasojmë prodhimet tona, të gjejmë dikë që do të punonte në Kosovë për ne. Në panair erdhëm nëpërmjet Odës Ekonomike të Serbisë”, ka thënë Marinko Papriq nga kompania “Tiha”, Sremska Kamenica.
“Në këtë panair jam për herë të parë. Dhe, them se qenka i organizuar mirë sa i përket anës së Odës Ekonomike të Serbisë. Kam njohur shumë biznesmenë dhe them se ia vlejti vizita. Sinqerisht, nuk kam qenë moti në Prishtinë dhe shumë gjëra m’u dukën të panjohura, por po ndihem mirë, sepse njerëzit janë komunikues. Nuk kam ndonjë ankesë”, ka thënë Jovan Vela nga kompania “Hemodom”.
Ndërsa, bizneset kosovare thonë se një siguri e tillë dhe mirëpritje do të duhej t’u ofrohej edhe atyre në Serbi.
Derisa bizneset serbe në këtë panair morën pjesë me 70 kompani, Shqipëria këtu u përfaqësua me vetëm një biznes.
Ambasadori i Shqipërisë në Kosovë, Qemal Minxhozi, tha se e gjithë kjo situatë e krijuar, ka ardhur si pasojë e një moskomunikimi të duhur ndërmjet dy odave ekonomike, të Kosovës dhe asaj Shqipërisë.
Kryetari i Odës Ekonomike të Kosovës, Safet Gërxhaliu, nuk është përgjigjur në thirrjet e KTV-së për të folur rreth kritikave të shumta që i janë bërë për këtë organizim.
>
Index:<1717>
Title:<https://www.koha.net/arberi/87559/vetevendosje-mbledh-nenshkrime-per-debat-te-vecante-per-raportin-e-progresit/>
Content:<
Lëvizja Vetëvendosje ka nisur që të mbledh nënshkrimet e deputetëve për debat të veçantë lidhur me Raportin e Progresit.
Komisioni Evropian pritet që nesër të publikojë raportin për vitin 2017. Koha Ditore ka raportuar sot se ndër porositë kryesore për Kosovën janë thirrjet për akterët politikë që të angazhohen në dialog konstruktiv me Kuvendin si forum kryesor për debat politik, thirrja për angazhim më të madh në krijimin e Asociacionit të komunave me shumicë serbe; ratifikimi i Marrëveshjes me Malin e Zi, si dhe forcimi në vazhdim i “track rekord” (rasteve të shënjestruara) në luftë kundër krimit të organizuar dhe korrupsionit konsiderohet si “zhvillim pozitiv”.
Por përsëri shprehet shqetësim për nivelin e korrupsionit, dhe kësaj radhe edhe për “përpjekjen e 43 anëtarëve të Kuvendit” që të zhbëhet Ligji për Gjykatën Speciale.
Për Shqipërinë dhe Maqedoninë propozohet nisja e negociatave të anëtarësimit, ndërsa për Turqinë thuhet se ka ecje serioze prapa dhe largim nga standardet e BE-së.
Ndryshe, Kuvendi i Kosovës, pritet që këtë javë të ketë çdo ditë mbledhje për të përfunduar 26 pikat që janë në rend dite.
>
Index:<1718>
Title:<https://www.koha.net/arberi/86345/be-ja-kerkon-institucione-stabile/>
Content:<
Bashkimi Evropian (BE) ka shtruar nevojën që Kosova të ketë institucione stabile, në kohën kur dy forcat kryesore opozitare, Lidhja Demokratike (LDK) dhe Lëvizja Vetëvendosje (LVV), kanë sforcuar thirrjet që vendi të shkojë në zgjedhje të parakohshme, meqë aktualisht drejtohet nga një Qeveri e pakicës.
Shoqëria civile, ndërkaq, do që të përmbushen një mori detyrash, para se kosovarët t’u drejtohen kutive të votimit, shkruan sot “Koha Ditore”.
Burime të gazetës kanë thënë të martën se Zyra e BE-së në Prishtinë ua ka përcjellë një mesazh subjekteve politike, nëpërmjet të cilit ka kërkuar që në pjesën e parë të vitit të përmbushen disa detyra dhe se nuk është kundër që në zgjedhje të shkohet në gjysmën e dytë të 2018-s. Sipas këtyre burimeve, detyrat përfshijnë një mori veprimesh.
Krahas atyre që kërkon agjenda evropiane, lipset që të themelohet edhe Asociacioni i komunave me shumicë serbe.
Rreth këtyre informatave, gazeta ka dërguar pyetje në këtë Zyrë, por ato nuk janë pohuar dhe as mohuar. Megjithëkëtë, në përgjigjet e përcjella, BE-ja ka shtruar nevojën që Kosova të ketë institucione stabile.
(Më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1719>
Title:<https://www.koha.net/arberi/85695/kurti-dhe-abazi-ne-kongresin-e-partise-socialiste-te-frances/>
Content:<
Lëvizja Vetëvendosje ka njoftuar se kryetari i kësaj partie, Albin Kurti dhe sekretari për marrëdhënie me jashtë, Boiken Abazi po marrin pjesë në Kongresin e 78-të të Partisë Socialistë të Francës, në Paris.
Gjatë ditës së hënë Kurti pritet të mbajë një prezantim publik me rastin e përfundimit të punimeve të këtij Kongresi, tema do të jetë mbi situatën politike dhe ekonomike në Kosovë, njofotn kumtesa.
“Kongresi do të shpalosë raportet e aktiviteteve, të vendosë për linjat e reja të orientimit politik të partisë, të diskutojë mbi rilindjen e së majtës evropiane si dhe do të prezantojë rezultatet e zgjedhjeve të brendshme për Sekretar të Parë, që kanë nxjerr fitues Olivier Faure.
>
Index:<1720>
Title:<https://www.koha.net/arberi/84374/kurti-thote-se-thaci-shpif-si-polic-ne-bodrume-hetuesie-akuzon-si-prokuror-ne-farsa-prej-gjyqi/>
Content:<
Kryetari i Lëvizjes Vetëvendosje, Albin Kurti përmes një postimi në Facebook i është kundërpërgjigjur presidentit Hashim Thaçi për akuzat që i ka bërë.
Thaçi sot përmes një konference për media ka akuzuar rëndë Albin Kurtin se për Vetëvendosjen merr financa nga Irani, duke drejtuar pastaj gishtin edhe për lidhje të Kurtit me presidentin rus Vladimir Putin dhe përshtatje me politikat e Beogradit, transmeton Koha.net.

Thaçi: Pyeteni Kurtin kush janë individët nga Irani që ia financojnë partinë

Kurti ka shkruar se Thaçi nuk mund të jetë president me gjithë këtë dëshirë për t’u bërë inspektor policie, ndërsa ka shtuar se ai shpif si polic në bodrume hetuesie.
“I mjeri Javert. Ky nuk mund të jetë president, me gjithë këtë dëshirë që ka për t’u bërë inspektor policie. Mendja e Thaçit është një vorbull që i dhemb atij e i kushton Kosovës. Shpif si polic në bodrume hetuesie, akuzon si prokuror në farsa prej gjyqi. Neni më i rëndësishëm i Kushtetutës së Republikës po bëhet neni 91”, ka shkruar Kurti.
>
Index:<1721>
Title:<https://www.koha.net/arberi/83884/konjufca-kushtetuesja-do-te-gjeje-shkelje-per-demarkacionin/>
Content:<
Shefi i deputetëve të Vetëvendosjes Glauk Konjufca ka dorëzuar në Gjykatën Kushtetuese projektligjin për Demarkacionin, raporton KTV.
Konjufca tha se deputetët e kanë shkelur këtë vendim që është antikushtetues dhe që është delimitim në vend të demarkimit.
Sipas tij gjyqësori është i kapur dhe Gjykata Kushtetuese nuk bën përjashtim nga gjendja e përgjithshme, por se sipas tij si deputetë duan që vazhdimisht t&#39;i përmirësojnë institucionet e vendit. "Ne shpresojmë se ashtu sikurse ka marrë vendim Gjykata Kushtetuese për ‘Zajednicën’, shpresojmë që edhe për demarkacionin të gjejë ato shkelje", tha Konjufca.
“Është shkelur integriteti territorial i Kosovës”
>
Index:<1722>
Title:<https://www.koha.net/arberi/83576/kurti-e-quan-te-vonshem-arrestimin-e-gjuriqit-kerkon-qendrim-konsensual-ndaj-serbise/>
Content:<
Kryetari i Vetëvendosjes Albin Kurti sot, në një konferencë shtypi është deklaruar për arrestimin e djeshëm të Marko Gjuriqit në Mitrovicë nga Policia e Kosovës, transmeton Koha.net.
siç njofton kumtesa partiake, ka theksuar se Arrestimi i Gjuriqit ndodhi një orë pasi që Thaçi, Veseli e Haradinaj u dakorduan që Kosova ta nis shkrimin e statutit të &#39;Zajednicës&#39; së Serbisë.
Sipas Kurtit, arrestimi i djeshëm i zyrtarit kryesor të Serbisë për Kosovën është bërë dhjetë vjet me vonesë. Dje u dëshmua që pushteti në shtetin e kapur të Kosovës e ka lejuar dhe toleruar Serbinë në Kosovë. Policia e Kosovës ka aftësi profesionale për t&#39;u përballur me praninë e Serbisë, mirëpo regjimi në Kosovë nuk ka vullnet politik për këtë gjë.
Ai tha se mbajtja e Gjuriqit vetëm 5 minuta në stacion të policisë në Prishtinë pas defilimit prej 50 metrave para kamerave është dëshmia e dytë që ajo çfarë u bë dje nuk ishte as për sundim të ligjit e as për rend kushtetues. Gjuriq është dashur të mbetet në arrest për t&#39;u vendosur drejtësia me proces të rregullt gjyqësor: ai nuk është dashur të akuzohet vetëm për kalim ilegal të kufirit por edhe për cenim të integritetit territorial të Kosovës.
i Gjuriqit ndodhi një orë pasi që Thaçi, Veseli e Haradinaj u dakorduan që Kosova ta nis shkrimin e statutit të &#39;Zajednicës&#39; së Serbisë, kundër së cilës kemi nënshkrimet e mbi 205 mijë qytetarëve të Republikës së Kosovës, demonstratat më të mëdha të Kosovës së pasluftës dhe vendimin e Gjykatës Kushtetuese që thotë se plot 23 nene të Kushtetutës janë shkelur, tha ai.
Kurti shtoi Aksioni që nuk është sekuencë pozitive, ka konsekuenca negative. Ne nuk e dimë nëse kishte strategji shtetërore para aksionit të djeshëm. Ne nuk dimë nëse tash ka strategji shtetërore pas aksionit të djeshëm. Dhe, ne kemi përvojë të hidhur me mungesën e strategjive shtetërore të Kosovës kundrejt Serbisë dhe për veriun e Kosovës.
Sipas liderit të Vetëvendosjes, kryeministri Haradinaj nuk ishte në gjendje të thotë se ai ka dhënë urdhër dje. Ai tha se e ka ‘monitoruar gjendjen’. Po, të gjithë qytetarët e monitoruan gjendjen live para ekraneve televizive. Duket se atë e ka anashkaluar dueti Hashim Thaçi-Shpend Maxhuni. Presidenti Thaçi nuk ia ka më nevojën Haradinajt sikurse para ratifikimit të ‘demarkacionit’ me Malin e Zi. Para ratifikimit Haradinaj e kishte në dorë Thaçin, tash u ndërruan rolet.
Kurti vazhdoi se siç vepruan me ‘demarkacionin’ ku falën tokë të Kosovës me premtimin për heqje të vizave, ngjashëm mendojnë të veprojnë edhe me ‘Zajednicën’, ku në këmbim të instalimit të saj premtohet ulësja në OKB. Nuk duhet të harrojmë se Bosnja është shtet që Serbia e njeh dhe ka ulëse në OKB, por megjithatë është shtet jofunksional për shkak të Republikës Serbe atje. Edhe Siria dhe Kongo kanë ulëse në OKB por kjo nuk i ka shpëtuar nga defunksionalizimi i shtetit të tyre dhe konfliktet tejet të rënda të brendshme. Ulësja në OKB nuk mund ta ketë si çmim shkatërrimin nga brenda të shtetësisë përmes ‘Zajednicës’ së Serbisë.
Ne dënojmë qëndrimin shovinist dhe racist të mbrëmshëm të Presidentit të Serbisë, Aleksandar Vuçiq. Këtë gjuhë dhe shprehje e kemi dëgjuar para 20 vjetësh kur ai mbante konferenca për shtyp si ministër i informatave në qeverinë e Milosheviqit, para Hotelit Grand në Prishtinë nëpër dhomat e të cilit ishin vendosur paramilitarët e Arkanit.
Në fund Kurti paraqiti katër gjëra, të cilat sipas tij janë të rëndësishme:
Në vend se të luten Lista Serbe të kthehen, të zëvendësohen ministrat e saj duke ftuar ata serbë që e pranojnë Republikën e Kosovës, psh. politikanë si Nenad Rashiq. Dhe, në vend të dialogut të mbyllur me Serbinë për pajtim, të fillojmë dialog të hapur me serbët e Kosovës dhe të gjitha pakicat për zhvillim. Përndryshe, nëse ky aksion ndodhet midis dy darkave të Thaçit me Vuçiqin, atëherë kjo është një çorbë që s&#39;e han më kush.
‘Zajednica’ ka vdekur. Ajo nuk duhet ringjallur. Marrëveshja e Parë e Parimeve Thaçi-Daçiq e 19 prillit 2013 duhet të dërgohet te Komisioni i Venedikut. Ajo është anti-demokratike dhe raciste. Psh. në pikën 9 thotë se “Do të ketë një Komandant Rajonal të Policisë për katër komunat veriore me shumicë serbe (Mitrovica Veriore, Zveçani, Zubin Potoku dhe Leposaviqi). Komandanti i këtij rajoni do të jetë një serb i Kosovës i nominuar nga Ministria e Punëve të Brendshme nga lista e ofruar nga katër kryetarët e komunave në emër të Bashkësisë/Asociacionit.”
na nevojitet një qeveri konsensuale por një qëndrim konsensual. Sepse, nuk ka demokraci pa opozitë ndërkaq në shtetin e kapur të Kosovës pikërisht regjimit në fuqi i levërdis konsensusi. Ne kemi nevojë për qëndrim konsensual dhe strategji shtetërore karshi Serbisë. Pra, le ta ndërojmë një konsensus nacional e shoqëror, institucional e publik, për raportin tonë me Serbinë në të tashmen dhe për të ardhmen. Nuk mund të lejojmë më që Serbia të hyjë mes nesh e midis nesh. Pozita dhe opozita mund të ballafaqohen për aq shumë çështje politiko-administrative e socio-ekonomike por jo edhe për Serbinë, qëndrimin tonë karshi saj dhe raportin tonë me të.
Nuk ka kuptim që të arrestohet e të deportohet Marko Gjuriq ndërkaq të lejohet instalimi dhe funksionimi i ‘Zajednicës’. Nëse kjo qeveri nuk do të veprojë, ajo duhet të shkojë. Fundja, kryeministri Haradinaj është zhvlerësuar dje. Por, para zhvlerësimit të djeshëm nga Thaçi, ai ka zhvlerësuar veten kur ka ratifikuar ‘demarkacionin’ e Thaçit me Malin e Zi.
>
Index:<1723>
Title:<https://www.koha.net/arberi/83279/aksion-i-vv-te-qeveria-thaci-po-negocion-me-vuciqin-mbi-trupat-e-tyre/>
Content:<
Në 19 vjetorin e masakrës së Krushës së Vogël, Lëvizja Vetëvendosje përmes një aksioni simbolik ka vënë para qeverisë së vendit një pankartë ku shkruhet se “Thaçi po negocion me Vuçiqin, mbi trupat e tyre”.
Albana Fetoshi, aktiviste e VV së tha se kanë dal në këtë përvjetor të masakrës t’ia rikujtojnë presidentit Thaçi që me negociata pa kushte po shkelin mbi gjakun e dëshmorëve, transmeton kp.
“Sot 19 vjet pas masakrës në Krushë të Vogël kemi dal me ia përkujtuar presidentit që në negociatat pa kushte që po i bëjnë me Serbinë po shkelin mbi gjakun e dëshmorëve. 112 shqiptarë të vrarë në këtë fshat, 19 vjet pas luftës, Serbia ende s’ka kërkuar falje e Thaçi me entuziazëm të pashoq merr pjesë në negociata. Thaçi do të duhej të kërkonte zbardhjen e fatit të pagjeturve e jo të darkoj me Vuçiqin duke bërë temë Kosovën përmes rikthimit të Zajednicës. Ky president po i nënshkruhet Serbisë. Ne s’kemi nevoje për një president të nënshkruar. Kemi nevojë për një shtet të fortë dhe zhvillim ekonomik”, tha ajo.
>
Index:<1724>
Title:<https://www.koha.net/metro/82965/kurti-duhet-ta-forcojme-vetevendosjen-si-opozite-ne-prishtine-qe-ta-sjellim-neser-ne-pushtet/>
Content:<
Kryetarit të Vetëvendosjes, Albin Kurti, i ka mbetur hatri fort në kryetarin e Prishtinës, Shpend Ahmeti, i cili javë më parë dha dorëheqje nga partia që drejton ai.
Në një tubim me anëtarë dhe simpatizantë, të qendrës së Prishtinës, Kurti ua ka faturuar të gjitha sukseset në mandatin e kaluar në Prishtinë vetëm atyre që i qëndruan besnik partisë së tij, por jo edhe atyre që u larguan nga Vetëvendosje, duke përfshirë edhe Shpend Ahmetin.
Kreu i VV-së, Albin Kurti, tha se mund të jetë befasuar me ndonjë individë, por jo me Lëvizjen Vetëvendosje dhe aktivistët e saj. Madje, edhe pse nuk e përmend ndarjen, ai thotë se partia e tij do të dyfishohet në Prishtinë brenda vitit 2018.
“Arbeni ka qenë pjesë e një ekipi që me sakrificë e shumë punë sollën ndryshime të mëdha në Prishtinë, ekip ku përfshihet Liburn Aliu, i cili vendosi standard e rregull në planin urban të Prishtinës, Hysen Durmishi i cili shtroi me qindra kilometra rrugë e trotuare në lagje e fshatra. Arbërie Nagavci e cila vendos standardin e vlerësimit profesional të mësuesve dhe eliminimin e punësimit me të njohshëm në shkolla. Xhelal Sveçla e Salih Zyba të cilët në krye të inspektoriatit zmbrapsën mafian ndërtimore dhe vendosen zbatimin e ligjit në subjektet afariste. Nora Kelmendi me punën e saj të palodhshme dhe pa kompromis në drejtorinë e kadastrës. Saranda Bogujevci e cila ia ka hapur derën artistëve dhe Fitore Pacolli e cila ka drejtuar kabinetin e kryetarit duke koordinuar projektet mes drejtorive. Këta emra kanë marrë lëvdata të mëdha dhe kanë qenë fytyra e suksesit në mandatin e parë të fituar nga VV në Prishtinë”, theksoi Kurti, raporton KP.
Lideri i VV-së, ka ftuar të gjithë aktivistët që ta forcojnë Qendrën e Vetëvendosjes në Prishtinë. Por për ta bërë këtë, Kurti u ka thënë qytetarëve dhe simpatizantëve se për ta bërë qendrën me të madhe duhet të nisë nga pika.
Sipas tij, pikat duhet t’i mësojnë se cilat janë problemet e banorëve të lagjeve edhe si komunitet, rrugë, trotuare, parqe, lulishte, terrene sportive, shkolla, por edhe për probleme sociale.
“Duhet ta forcojmë Vetëvendosjen si opozitë që ta sjellim nesër në pushtet. Prishtina është kryeqyteti i Kosovës, këtu janë shumica e institucioneve qendrore, këtu jetojnë shumica e pushtetarëve abuziv, hajnat, kriminelët, ata që na vjedhin me supermarketet e mbushura përplot me importe të rrezikshme për shëndetin tonë personal por edhe për shëndetin e ekonomisë sonë kombëtare. Prandaj në Prishtinë edhe ushtrohet veprimtaria jonë politike”, tha Kurti.
Madje, kreu i Lëvizjes Vetëvendosje, theksoi se ndihmën që qytetarit nuk ia jep shtetit i djathë e i kapur, duhet t’ia jap Vetëvendosje me humanitetin e saj.
Ndërsa, koordinatori i Qendrës së Prishtinës, Arben Vitia, i cili u emërua në këtë pozitë deri në zgjedhjet e brendshme të kësaj partie, tha se qendra e Prishtinës, falë aktivistëve di të fitojë dhe ajo ka fituar edhe në vitin 2017 pavarësisht se kundër VV-së u rreshtuan në një koalicion të gjithë të tjerët.
Megjithatë, Vitia shtoi se tani do të kenë sfida më të mëdha për t’i zbatuar premtimet e dhëna në fushatën elektorale, porse me vendosmëri do t’i zbatojnë ato.
Pavarësisht ndarjes, Vitia para shumë aktivistëve e simpatizantëve ka thënë se problemet që u janë shkaktuar, nuk i kanë dëmtuar.
“Tani sfida të reja na presin, edhe pse ne e kemi fituar Prishtinën me sakrifica të mëdha, me shumë punë vullnetare me mijëra aktivistë edhe pse qytetarët u shprehen me shumicë, ata qëndronin pas programit dhe ideve të VV-së, pjesa e pushtetit që ka marrë Lëvizja është më e vogël. Përballë këtyre situatave të reja ne duhet të organizohemi maksimalisht në teren në pika dhe në qendrën këtu. Simpatinë që na e dha vota duhet ta përkthejmë në strukturë. Vetëm me një strukturë të fortë ne do të bëjmë të mundur arritjen e synimeve tona politike. Me një strukturë solide, të mirë organizuar ne do të imponojmë zbatimin e programit tonë për Prishtinën. E për këtë na presin sfida, e mbi të gjitha punë, në mënyrë që ta forcojmë akoma me shumë organizatën”, tha Vitia.
Vitia është shprehur se ata janë për një Prishtinë që e do qytetarin, një Prishtinë që e donë punën dhe se do t’i përmbushin deri në fund premtimet e tyre.
Ai ka pasur edhe një kërkesë për aktivistët dhe simpatizantët, të mos e shohin si koordinator, por si bashkëpunëtor, aktivist e mik e tyre.
Vitia është drejtor i Drejtorisë për Shëndetësi në komunën e Prishtinës, ani pse kryetari Shpend Ahmeti më nuk është anëtarë i Vetëvendosjes, pasi ka dhënë dorëheqje.
>
Index:<1725>
Title:<https://www.koha.net/arberi/82671/konjufca-kerkon-kurs-edukate-per-veselin/>
Content:<
Deputeti i Vetëvendosjes, Glauk Konjufca, ka kritikuar ashpër kreun e Kuvendit Kadri Veseli, se nuk ka as edukatën elementare për të qenë kryeparlamentar.
Kjo pasi sipas tij, Veseli e dëshmoi me sharjen që bëri para dy ditëve në seancën që u zhvillua për demarkacionin, trasnmeton kp.
“E fundit që dua ta përmend dhe ta përmbyll, na nevojitet edhe një kod elementar apo ndoshta bënë edhe me ia mbajtë edhe një kurs edukativ kryetarit të Kuvendit. Nëse e keni dëgjuar si ka sharë kryetari i Parlamentit, është edhe e incizuar, qysh ka sharë para dy ditëve në seancën për demarkacionin, atëherë kjo bëhet shumë urgjente sepse kjo po vërtetohet se nuk e ka as edukatën, as kulturën elementare për të qenë në atë pozitë të kryeparlamentarit”, tha Konjufca.
>
Index:<1726>
Title:<https://www.koha.net/arberi/82663/shtyhen-rekomandimet-per-interpelancen-rreth-rastit-dehari/>
Content:<
Në seancën e sotme parlamentare në të cilin ishte paraparë miratimi i rekomandimeve për interpelancën rreth rastit Dehari, është shtyrë për seancën e ardhshme.
Kërkesën për shtyrje e ka bërë kryetari i Grupit Parlamentar të Vetëvendosjes, Glauk Konjufca.
Ai në këtë kërkesë ka thënë se rekomandimet për mocion nuk kanë kuptim meqë në burg gjenden shumë deputetë të VV-së, transmeton Koha.net.
Krahas kërkesës për shtyrjen e rekomandimeve, ka kërkuar edhe lirimin e kolegëve të vet nga paraburgimi.
Me kërkesën e Konjufcës është solidarizuar edhe kryetari i Grupit Parlamentar të deputetëve të pavarur. Edhe ai ka kërkuar lirimin e deputetëve të VV-së.
Kryetarët e grupeve tjera parlamentare pa përmendur paraburgimin e deputetëve të VV-së, janë pajtuar për shtyrje të rekomandimeve.
Edhe votimi i përgjithshëm në parlament ka vendosur kështu.
>
Index:<1727>
Title:<https://www.koha.net/arberi/97327/sejdiu-psd-sperkrah-platformen-per-dialog-ku-anashkalohet-kuvendi/>
Content:<
Dardan Sejdiu, deputet i Partisë Socialdemokrate, ka thënë se kjo parti nuk do të përkrahë asnjë platformë për dialogun, e në të cilën platformë nuk do të ketë përfshirje nga Kuvendi.
Sejdiu ka thënë se nëse mundësohet që presidenti Hashim Thaçi të udhëheqë ekipin e Kosovës pa përfshirje të Kuvendit do të ketë asimetri informatash, “ku njerëz të caktuar do të kenë më shumë informata se Kuvendi”.
Ai ka thënë se duhet të formohet një komision nga Kuvendi që të mbikëqyrë dialogun dhe që është në diskutim të përhershëm me qeverinë.
“Platforma e qeverisë, për atë që e quajnë faza e fundit e dialogut, lë shumë për të dëshiruar. Është qasje shumë e thjeshtëzuar për një temë që pushteti e cilëson si finalja e dialogut. Interesi i Kosovës definohet nga Kuvendi dhe Qeveria, por s’mundet një palë e tretë ta definojë interesin e vendit. Nuk është interesi që të futemi në dialog për kompromise të reja, e që në fund nuk do të respektohen nga Serbia. Pas një kohe sërish Serbia do të nisë bisedimet sërish nga kompromisi i fundit”, ka thënë Sejdiu në Express Intervistën në KTV.
Sipas Sejdiut, PDK-ja po dëshiron të mbajë vazhdimisht Serbinë temën kryesore politike në vend sepse “nuk dinë të trajtojnë tema”.
Sa i përket pikës ku presidenti Thaçi autorizohet të udhëheqë bisedimet, Sejdiu ka thënë se nuk është në interes të Kosovës që “një president pa kompetenca ekzekutive të bisedojë me një tjetër që ka fuqi të plotë ekzekutive”.
“Duhet të ndërtohet mekanizëm ku Kuvendi prezanton mënyrën që përfaqëson interesin e vendit. Kryeministri është ai që duhet të merret me këtë. Kemi ministri të punëve të jashtme e cila është logjika kur presidenti shkon në këto biseda. Kemi ministre për integrime, që nuk shkon në takime për integrim. Legjitimiteti vihet prej Kuvendit”, ka thënë ai. “PSD-ja nuk e përkrah asnjë platformë ku anashkalohet Kuvendi. Duhet të ekzistojë një mekanizëm ku Kuvendi përfshihet dhe bëhet diskutimi”.
Sejdiu ka thënë se nëse nuk vihet akoma në Kuvend platforma e qeverisë për fazën e ardhshme të dialogut, kjo çështje mund të jetë temë diskutimi në tryezën e ardhshme politike, të organizuar nga PSD-ja.
“Fatkeqësisht prej vitit 2008 e tutje qeveritë që janë udhëhequr nga PDK-ja janë futur në procese të tilla pa përgatitje. Hashim Thaçi më 2011 tha në KTV se ky është dialog teknik ku do të flasim për diploma, kadastër e gjëra tjera teknike. Sot jemi më 2018 dhe ka një sërë marrëveshje të paimplementuara nga Serbia dhe bllokada ndaj Kosovës. Tash përsëri duam të futemi me nguti e josinqeritet e kjo e ka rezultat joseriozitetin. Dikush po dëshiron të faktorizohet ndërkombëtarisht për kushedi far arsye”, ka përfunduar ai.
>
Index:<1728>
Title:<https://www.koha.net/arberi/17527/me-ke-shkon-lvv-ne-koalicion-parazgjedhor/>
Content:<
“Kemi bisedime me AKR-në dhe me subjekte të tjera”, ka thënë lideri i LVV-së Visar Ymeri në Rubikon të KTV-së i pyetur për koalicione parazgjedhore.
Ai theksoi se kanë pasur bisedime me subjekte të cilat nuk janë pjesë e këtij legjislacioni.
“Ne jemi të interesuar por nuk ka qëndrime konkrete, nëse arrijmë marrëveshje do të jetë e orientuar në dobi të Republikës së qytetarëve të cilin do ta prezantojmë para qytetarëve të cilët do ta vlerësojnë nëse është në dobi të Republikës së Kosovës”, ka thënë ai.
Ymeri thotë të ketë pasur takime përveç me Partinë Socialdemokrate edhe me Alternativën, themelues i secilës është ish deputeti i LVV-së, Ilir Deda.
“Jemi takuar me partinë socialdemokrate të Kosovës, e kam pasur një takim të shkurtër me alternativën, mendoj që Ilir Deda ka ardhur në LVV sepse është pajtuar më LVV-në, ka dalë nga LVV sepse i është dukur që ka një mundësi më të mirë që të realizojë atë qëllim politik, dalja e Ilir Dedës nga LVV ka qenë e rrallë sepse nuk ka dal duke u hidhëruar ne”, ka thënë Ymeri.
>
Index:<1729>
Title:<https://www.koha.net/metro/100611/ahmeti-jep-numrin-emergjent-per-qytetaret-pas-vershimeve/>
Content:<
18:12 - Kryetari i Prishtinës, Shpend Ahmeti, ka thënë se situata është stabilizuar sa i përket reshjeve në kryeqytet.
Ai ka thënë se të gjitha ekipet e komunës janë në terren pas vërshimeve, ndërsa tash po merren me dëmet dhe situatën emergjente, sidomos te shkolla Ismail Qemali që është përmbytur në masë të madhe.
Ai ka dhënë edhe një numër emergjent për qytetarët.
“Të gjitha ekipet e komunës , të drejtorisë së Shërbimeve Publike e Drejtorisë së Inspekcionit janë në terren për shkak të vërshimeve në gjithë qytetit. Situata është stabilizuar sa i përket rreshjeve por tash po merremi me dëmet dhe stuatat emergjente sikurse ajo në shkollen Ismail Qemajli. Për çdo emergjencë kontaktoni në numrat tonë 080012233 dhe 080012244”, ka shkruar Ahmeti në Facebook.

Shiu bllokon sërish Prishtinën
Menjëherë pas shiut të rrëmbyeshëm janë bllokuar disa rrugë në Prishtinë.
Kolona gjithandej, e te disa ndërtesa kolektive nuk ka mundësi qarkullimi, transmeton KP. Gjendje e rëndë raportohet edhe në shkollën fillore "Ismail Qemali".

Në shumë fotografi në rrjete sociale po vërehen bllokada në lagjen “Aktash” e sërish te “Rruga B”.
>
Index:<1730>
Title:<https://www.koha.net/metro/100016/me-2017-komuna-e-prishtines-shpenzoi-vetem-57-per-qind-te-buxhetit-auditori-gjeti-edhe-shkelje-tjera/>
Content:<
Komuna e Prishtinës, gjatë vitit 2017, kishte shpenzuar vetëm 57 % të buxhetit për investimet kapitale.
Për vitin e kaluar, buxheti final i investimeve kapitale ishte mbi 31 milionë, derisa ishin shpenzuar rreth 17 milionë, raporton KTV.
Auditori i Përgjithshëm në Raportin për vitin 2017 ka vlerësuar se ky realizim i Komunës paraqet një performancë më të dobët në krahasim me vitin paraprak.
Për më tepër, sipas ZAP-it, trendi negativ paraqitet që nga viti 2015 dhe se ekzekutimi i ulët lidhur me investimet kapitale është sfida kryesore, me të cilën përballet komuna.
Organizatat që monitorojnë punën e Komunës thonë se raporti i auditimit nuk dallon shumë me atë të vitit të kaluar.
Arsyet për një ekzekutim kaq të ulët të buxhetit që Komuna i ka dhënë ZAP-it lidhen me vonesat në realizimin e projekteve, inicimin dhe lidhjen e kontratave me vonesë.
Auditori, në anën tjetër, rekomandon Kryetarin e Komunës që të ndërmarrë një vlerësim sistematik të arsyeve për nivelin e ulët të ekzekutimit të këtij buxheti dhe të rishikohet Performanca buxhetore në baza mujore.
Ndërkohë, ZAP- i, në nëntë raste, ka gjetur se Komuna e Prishtinës kishte angazhuar zyrtarët në kryerjen e punëve për periudhën më të gjatë se gjashtë muaj dhe pa procedura përkatëse të rekrutimit.
Komuna gjithashtu kishte shkelur ligjin për shërbimin civil edhe në nëntë raste të tjera, kur 9 pozita menaxhuese ishin mbuluar me ushtrues detyre, më gjatë se tre muaj, e disa që nga viti 2015.
>
Index:<1731>
Title:<https://www.koha.net/video/98006/pacolli-kritikon-ahmetin-dhe-te-vellane-prishtina-eshte-e-pajetueshme/>
Content:<
Behgjet Pacolli, kryetar i AKR-së, ka kritikuar vëllanë e tij që është nënkryetar i Prishtinës, Selim Pacollin, dhe kryetarin e kryeqytetit, Shpend Ahmeti.
Sipas ministrit të Jashtëm, “Prishtina është e pajetueshme tash”.
Në Rubikon të KTV-së, Pacolli ka thënë se krerët e Prishtinës duhet të shohin detajet dhe të dalin në rrugë për të parë gjendjen e kryeqytetit.
“Ky qytet është sot për sot i pajetueshëm. A kanë ata njerëz sy për t’i parë detajet. Duhet të dalin në rrugë e të shikojnë detajet në çfarë gjendej është situata. Mund të bëjnë shumë sende që s’nevojitet fare para, por vetëm vullneti i mirë dhe dëshira për të punuar. E shoh se problematika fillon te detajet. Po frikësohem se edhe mos kryesia e kësaj komune shikon vetëm në horizont dhe jo atë se çfarë kanë përpara këtu. E them që qyteti nuk zhvillohet duke planifikuar sot për nesër. Një qytet zhvillohet duke krijuar perspektivë, 100 vjet përpara apo 50 vjet përpara. Ka dashtë të jetë kryetar apo nënkryetar - duhet të ulen të krijojnë perspektivë. Çka i nevojitet Prishtinës pas 50 vjetësh e pas 100 vjetësh e aty të fillojnë punën”, ka deklaruar Pacolli.
>
Index:<1732>
Title:<https://www.koha.net/metro/96559/ahmeti-nuk-kam-menduar-asnjehere-qe-vv-ja-do-te-behet-bashke-me-ldk-ne-e-pdk-ne/>
Content:<
Kryetari i Prishtinës, Shpend Ahmeti, thotë se është habitur nga bashkimi i ish-partisë së tij, Vetëvendosje me LDK-në e PDK-në në kryeqytet për të shkarkuar Qëndrim Sahiti si aksionar të Ndërmarrjes Publike Banesore.
“Nuk kam menduar asnjëherë që VV do të bëhet bashkë me LDK e PDK në Prishtinë për të shkarkuar një aksionarë dhe pastaj në mënyrë jubilante të fotografohen me ata që deri dje thoshin se e shkatërruan qytetin. Përkundër dallimeve, për neve është e qartë kush ka bërë dëm në qytet e kush e ka luftuar krimin. Po ashtu është e qartë se kush duhet të bart përgjegjësi për keqqeverisjen në shtetin tonë”, ka thënë Ahmeti.
I pari i PSD-së i është përgjigjur edhe drejtorit të Kulturës, Yll Rugova, i cili e akuzoi për inate me VV-në dhe moszbatim të programit qeverisës.
“Ne vazhdojmë në betejën për të mirën e qytetit dhe nuk kemi inate. Smira e inati nganjëherë verbërojnë por mbetet në ndërgjegjen e atyre që lidhen edhe me të keqin për të dëmtuar mirëqenien. Programi jonë 100 pikës do të zbatohet deri në shkronjën e fundit!”, ka shkruar në Facebook Ahmeti.
>
Index:<1733>
Title:<https://www.koha.net/metro/95184/pazaret-politike-ia-shtojne-prishtines-edhe-tri-drejtori-te-reja/>
Content:<
Kryetari i Komunës së Prishtinës, Shpend Ahmeti, ka sjellë vendim që të ndryshojë strukturën e kabinetit të tij qeveritar, ndaj ka rritur numrin e drejtorive komunale edhe për tri.
Njësoj pati vepruar edhe në mandatin e parë, të cilin, sapo e mori, e rriti edhe me dy drejtori më shumë.
Kur Ahmeti e mori mandatin për herë të parë në Prishtinë, Komuna përbëhej prej 11 drejtorive, sa i kishte pasur që prej shumë vjetësh. Por tani Komuna e Prishtinës ka 16 drejtori, pra është rritur për pesë sosh, gjatë dy mandateve të Ahmetit, shkruan sot Koha Ditore.
E kjo rritje, sipas opozitës dhe shoqërisë civile, është bërë kryekëput për të përmbushur aspirata politike, të cilat e dëmtojnë rëndë buxhetin e institucionit. Ndërkohë që drejtues të Komunës së Prishtinës kanë heshtur përballë insistimeve të “Kohës Ditore” që të marrë përgjigje në lidhje me atë se çfarë ka synuar të bëjë qeveria Ahmeti përmes rritjes së numrit të drejtorive. Prej tri ditësh gazeta nuk ka arritur të marrë përgjigje për nevojën e rritjes së numrit të drejtorive as nga kryetari Ahmeti e as nga Zyra për informim e Komunës.
(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1734>
Title:<https://www.koha.net/metro/92909/neser-mbyllet-rruga-meto-bajraktari-ne-kryeqytet-shkak-punimet-per-rregullim-te-kanalizimit/>
Content:<
Kryetari i Prishtinës, Shpend Ahmeti, ka njoftuar se të hënën me fillim prej orës 07:00 do të mbyllet për qarkullim të automjeteve rruga “Meto Bajraktari” në kryeqytet.
Ahmeti ka thënë se kjo do të bëhet për shkak të punimeve për rregullimin e kanalizimit fekale dhe atmosferik.
Ai ka ftuar qytetarët që t’i shfrytëzojnë rrugët alternative deri në përfundim të punimeve, për çka s’ka dhënë afat.
>
Index:<1735>
Title:<https://www.koha.net/arberi/92165/cfare-premton-shpend-ahmeti-si-kryetar-i-psd-se/>
Content:<
Shpend Ahmetit do t’i vështirësohen punët nga sot. Kjo për shkak se përpos kryetarit të komunës së Prishtinës, ai do ta udhëheqë partinë, të cilën deri sot e udhëhoqi Kaqusha Jashari, PSD-në, raporton KTV.
Ahmeti foli për historikun e partisë dhe tha se me partinë synojnë të ndalin maksimalizimin e pasurimit individual, siç është punuar 20 vjetët e fundit në Kosovë. Se do të punojnë për shumicën, shtresën e varfër në Kosovë, e tha edhe dikur kryetari i Vetëvendosjes, tash nënkryetar i PSD-së, Visar Ymeri.
Ndër themeluesit e partisë, Bajram Kelmendi tha se PSD-ja gjithnjë ka synuar programin e mirë. I cilësuar si “Mollë sherri” i ndarjes së Grupit të Deputetëve të Pavarur nga Vetëvendosje, Dardan Molliqaj, nuk është emëruar në ndonjë post të veçantë në PSD.
 

>
Index:<1736>
Title:<https://www.koha.net/metro/88783/ne-diten-e-tokes-prishtina-me-800-drunj-me-shume/>
Content:<
Me moton "Bëhu edhe ti mik i Tokës" Universiteti i Prishtinës "Hasan Prishtina" dhe komuna e Prishtinës, kanë zhvilluar aktivitete në kampusin e UP-së për të shënuar Ditën e Tokës, me ç’rast është bërë e ditur që Prishtinës do t’i shtohen edhe 38 mijë drunj.
Kryetari i komunës së Prishtinës, Shpend Ahmeti, bëri të ditur se kujdesi ndaj natyrës dhe aktivitetet për të rritur numrin e drunjve në kryeqytet nuk janë vetëm një ditore, porse tha se në një ditë si kjo shtohen aktivitetet e tilla.
Ahmeti bëri të ditur se komuna që ai e drejton do të mbjellë 38 mijë drunj me simbolikën 038.
“Kur po diskutojmë punën e ndotjes së ajrit po na kujtohet, është mirë që tash kur nuk e kemi ndotjen e ajrit, që të na kujtohet dhe të mbjellim sa më shumë drunj, dhe së shpejti paralajmërojmë edhe iniciativën e mbjelljes së 38 mijë drunjve që do të jetë iniciativë në krejt Prishtinën, pra me simbolikë 038 në mënyrë që ta shtojmë numrin e drunjtëve që kemi”, tha ai.
Ai tha se sot deri në fund të ditës rreth 800 drunj do të mbillen në kryeqytet.
“Kjo nuk është betejë njëditore. Pra, nuk duhet një herë në vit të na bie në mend, është një betejë që duhet ta bëjmë të gjithë ne. Mirëpo sot kemi organizuar aktivitete të shtuara dhe këtu së pari e falënderoj asamblistin Adrian Berisha që ka arritë që bashkë me organizata dhe biznese të sigurojë mbjelljen e 800 drunjve në komunën e Prishtinës”, theksoi ai.
I pari i Prishtinës tha se edhe sikur 80 përqind e sipërfaqes së kryeqytetit të jetë mbuluar me gjelbërim, sërish nuk do të thoshte se ka gjelbërim të mjaftueshëm.
Rektori i Universitetit të Prishtinës, Marjan Dema, theksoi rëndësinë e këtij aktiviteti, duke thënë se në këtë mënyrë po dëshmohen vlerat më të larta të arsimit të lartë.
Ai tha se UP thjesht po kryen një nga obligimet e saj.
“UP-ja është duke kryer një obligim të vetin që të jetë sa më afër studentit, të jetë sa më afër qytetarit. Kështu që në këtë frymë, edhe sipas misionit tonë jemi duke e promovuar atë bashkëpunimin në të gjitha sferat, duke e themeluar njërën nga vlerat themelore të arsimit të lartë që është përgjegjësia publike”, tha ai.
Dema tregoi se si universitet pikërisht në këtë drejtim kanë themeluar edhe Zyrën për Inovacione dhe Ndërmarrësi, ku njëri nga projektet kryesore është edhe kampusi i gjelbër.
Agim Vatovci, kryetar i Shoqatës së Personave me hendikep dhe nevoja të veçanta në Kosovë, shtroi si problematikë mungesën e krerëve të shtetit, pasi që siç tha ai, ky është viti i 8 radhazi që këta të fundit nuk marrin pjesë në aktivitete të tilla vullnetare.
Ndërkaq ai falënderoi kryetarin e Prishtinës, Shpend Ahmetin dhe rektorin e UP-së, Marjan Dema, për ftesën që iu kanë bërë personave me nevoja të veçanta që të japin kontributin e tyre në Ditën e Tokës.
“Ne sot kemi një ditë të rëndësishme. Së pari e falënderojmë kryetarin e komunës, Shpend Ahmetin, i cili na ka bërë ftesë neve si shoqatë dhe kemi ardhë, nuk kemi hezituar. Kështu që në krejt Kosovën i kemi mobilizuar anëtarët tonë... Kisha pas dëshirë edhe më shumë që të ishin prijësit tonë, duke filluar prej kryetarit të shtetit, kryeparlamentarit, udhëheqësit të Qeverisë e ministrat, po qe 8 vite ndodh kështu”, u shpreh ai.
Ndërsa studenti Flakron Sulejmani, në një prononcim për KosovaPress vlerësoi si të domosdoshme organizimet e tilla, porse tha se duhet të jenë shumë më të shpeshta.
“Organizimet si kjo janë shumë të rëndësishme për mirëmbajtjen e tokës dhe për pastërti. Por organizime po ka shumë rrallë. Duhet të kemi më shumë organizime që ta mirëmbajmë që të mos kemi mbeturina në vendin tonë”, tha ai.
Aktivitet për nder të kësaj dite do të vazhdojnë deri në orën 17:00, ku përgjatë kësaj kohe do të vazhdojë pastrimi i kampusit universitar dhe mbjellja e drunjve në atë pjesë. Po ashtu do të ketë muzikë e lojëra të ndryshme, si dhe diskutim mbi rëndësinë e kujdesit ndaj tokës.
>
Index:<1737>
Title:<https://www.koha.net/metro/86351/invalidi-i-uck-se-le-protezen-para-komunes-ne-shenje-proteste/>
Content:<
Muamer Svirca, invalid i luftës së UÇK-së, të martën e ka lënë protezën e këmbës së amputuar para objektit të Komunës së Prishtinës, me pretendimin se kryetari Shpend Ahmeti nuk po e takon për t`i dëgjuar hallet e tij.
Në protezë Svirca i ka vendosur disa letra dedikuar Ahmetit. Ai ka thënë se aty ndodhen letrat, të cilat që prej katër vjetësh pohon t`ia ketë adresuar kryetarit Ahmeti. Ai thotë se ka adresuar në to çështjen e udhëtimit pa pagesë në trafikun urban për të si invalid lufte, si dhe ka kërkuar sqarim se ku shkojnë të hyrat nga parkingjet që Komuna ia ka dhënë në shfrytëzim Shoqatës së Invalidëve të luftës- dega në Prishtinë, shkruan sot Koha Ditore.
Ai thotë se si invalid nuk përfiton asgjë nga këto të hyra, ndonëse rasti i tij është ndër më të rëndët në Komunën e Prishtinës.
Por proteza e tij nuk qëndroi gjatë aty ku ai e la. Atë e largoi një zyrtar nga kabineti i kryetarit Ahmeti, i cili pastaj zhvilloi një bisedë më Svircën.
(Tekstin e gjerë lexojeni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1738>
Title:<https://www.koha.net/metro/85429/shqiperia-perkohesisht-heq-dore-nga-ndertimi-i-ambasades-ne-prishtine/>
Content:<
Shqipëria është tërhequr përkohësisht nga kërkesa për ndërtimin e ambasadës në parcelën e lulishtes së “Hortikulturës”, që ndodhet në rrugën “Fehmi Agani” te “Qafa”. Megjithëse në Ambasadë nuk kanë dashur të flasin për këtë gjë, në Komunën e Prishtinës e kanë konfirmuar tërheqjen.
Dy vjet më parë, kreu komunal Shpend Ahmeti kishte thirrur seanca të jashtëzakonshme për t`ia ndarë Shqipërisë këtë parcelë, porse vendimi ishte kundërshtuar nga ana e LDK-së. Ky kundërshtim ishte bërë me arsyetimin se në kohën e qeverisjes së Isa Mustafës në Prishtinë, kjo parcelë ishte dedikuar për ndërtimin e selisë së LDK-së, shkruan sot Koha Ditoer.
Sipas ish-kryesuesit të Kuvendit, tani shef i kuvendarëve të LDK-së, Halim Halimi, kërkesa e asokohshme kishte dy probleme.
(Artikullin e plotë mund ta lexoni në numrin e sotëm të Kohës Ditore)
>
Index:<1739>
Title:<https://www.koha.net/metro/83993/detajet-e-lendes-me-te-cilen-abrashi-e-coi-ahmetin-ne-kushtetuese/>
Content:<
21:05 - Juristi Durim Berisha në Rubikon të KTV-së tregoi se çka përmban lënda përmes secilës Arban Abrashi, ish kandidat i LDK-së për të parin e Prishtinë, e dërgoi në Kushtetuese Shpend Ahmetin, që fitoi në zgjedhje.
“Pjesa e parë ka të bëjë më dështimin e Gjykatës Supreme për të mbrojt të drejtat e parashtruesve të kësaj kërkese. Shkelja e nenit 54 ka ndodh në dy faza. Në fazën e parë kur është anuluar vendimi për rinumërim të PZAP. E kjo është bërë duke interpretuar dhe përkufizuar Kushtetutën sipas ligjit, që është një prej rregullave të kundër-kushtetutshmërisë”, shpjegoi Berisha.
“Nëse i merrni vendimet e PZAP dhe Supremes nuk e trajtojnë asnjërin prej vendimeve kushtetuese të parashtruesve. Dështimi për t’u dhënë përgjigje pretendimeve kushtetuese është shkelje e nenit 54 dhe kjo ka rezultuar me shkeljen e të drejtave zgjedhore”, vazhdoi ai.


Abrashi synon rrëzimin e Ahmetit përmes Kushtetueses
20:51 - Kërkesa në lëndën e LDK-së dhe Arban Abrashi dërguar në Kushtetuese parasheh rrëzimin e kryetarit, Shpend Ahmeti dhe përsëritjen e procesit të balotazhit.
“Nuk ka mekanizëm që jep mundësi korrigjimi të gabimeve që vetë i ka konstatuar PZAP dhe Gjykata Supreme. Për mua si jurist është e pabesueshme që PZAP nuk e ka publikuar vendimin, e që është gjithashtu një shkelje mbi parmin e transparencës, ”, ka thënë përfaqësuesi ligjor i Abrashit, Durim Berisha.
Madje sipas Abrashit, çdo vendim është i publikuar përveç “vendimit për rastin e LDK dhe Arban Abrashit”.
Berisha e ka vlerësuar këtë si shkelje të një të drejte kushtetuese.


Për Abrashin, Ahmeti ende nuk është kryetar i Prishtinës
Edhe pse tash e katër muaj Shpend Ahmeti qeveris me kryeqytetin, duket se gara për Prishtinën ende nuk ka përfunduar.
Është Arban Abrashi, ish-kandidati i LDK-së për kryetar të Prishtinës, ai i cili e ka kthyer këtë garë në temë diskutimi.
Sonte ekskluzivisht në Rubikon ai ka treguar se si e dërgoi lëndën në Gjykatën Kushtetuese, e cila sfidon fitoren e Ahmetit në Prishtinë.
Kërkesa ka të bëjë me rundin e dytë, gjegjësisht balotazhin.
“Nga mesi i dhjetorit, nga ajo ditë kemi punuar bazuar në faktet tona për shkeljet që ne mendojmë që janë bërë gjatë procesit të votimit, shkeljet që janë bërë edhe nga organet e drejtësisë, nga PZAP-i dhe Supremja. Kemi gjetur raste të ngjashme në Zvicër, Austri dhe Gjermani ku Gjykatat Kushtetuese kanë vepruar konform të gjeturave. Ka punuar një ekip për më shumë se dy muaj dhe sot kemi dorëzuar lëndën tonë e cila është shumë voluminoze”, ka thënë ai. “Synojmë që së paku votuesve të Prishtinës t’ua kthejmë borxhin”.

E përfaqësuesi ligjor i Abrashit, Durim Berisha vlerësoi se Gjykata Supreme i është shmangur interpretimit të çështjeve Kushtetuese, e që sipas tij, përbën shkelje në vete.
“Ikje e përgjegjësisë e një organi shtetëror për të kryer një detyrë me të cilën e ngarkon Kushtetuta”, përfundoi ai.

>
Index:<1740>
Title:<https://www.koha.net/metro/82291/30-drunj-karakteristike-nga-japonia-do-te-mbillen-ne-prishtine/>
Content:<
Ambasadori japonez Kiyoshi Koinuma në një takim që ka pasur me kryetarin e Prishtinës, Shpend Ahmeti, është zotuar se do t’i mbjellin 30 drunj “Cherry Blossom” në një nga parqet e Prishtinës.
Këta drunj karakteristik nga Japonia pritet të zbukurojnë njërin prej parqeve të Prishtinës, derisa Koinuma në takim me të parin e Prishtinës diskutoi edhe për zhvillimet politike në Kosovë në përgjithësi, si dhe për projektet e mandatit të dytë qeverisës në Prishtinë.
>
Index:<1741>
Title:<https://www.koha.net/metro/82114/prishtina-dhe-tika-bashkefinancojne-ndertimin-e-qendres-per-sindromen-down-dhe-autizem/>
Content:<
Komuna e Prishtinës është vizituar sot nga një delegacion i komunës Selçuk-Konya, me në krye nënkryetarin Ziya Yalçinkaya. Qëllimi i vizitës ishte që të konkretizohet bashkë me TIKA-n marrëveshja për ndërtimin e Qendrës për Sindromën Down dhe Autizëm në Prishtinë.
Kryetari Shpend Ahmeti tha se javëve të fundit, me TIKA-n janë marrë vesh që ta bashkëfinancojnë ndërtimin e kësaj qendre, ku gjysmën e parave do t’i japë Komuna dhe shoqatat, e gjysmën tjetër qeveria turke përmes TIKA-s.
“Lokacioni është ndarë afër stacionit të autobusëve. Përveç ndihmës financiare, kemi kërkuar ndihmë edhe në atë se si duhet të duket kjo qendër, e edhe si duhet të menaxhohet. Qendra jonë do t’i ketë disa nga terapitë kryesore, e deri tek trajtimi individual i secilit fëmijë”, tha ndër të tjera Ahmeti.
Nënkryetari i Selçuk-Konyas, Yalçinkaya, tregoi për mënyrën e funksionimit të qendrës për Autizëm në komunën e tij.
“Është një qendër shumë e madhe, ndër më të mëdhatë dhe më të mirat në botë, ku përveç arsimimit dhe edukimit ofrohen edhe të gjitha llojet e terapive që janë të nevojshme për fëmijët me autizëm. Falënderoj të gjithë akterët që i kanë ndërmarrë hapat konkretë për ndërtimin e një qendre të ngjashme në Prishtinë, qendër kjo qe besojmë se do të jetë shumë e suksesshme”, theksoi Yalçinkaya.
>
Index:<1742>
Title:<https://www.koha.net/metro/81545/ahmeti-tregon-se-jane-larguar-te-gjitha-billboardet-thote-se-fokusi-do-te-jete-ne-murale-e-vepra-arti/>
Content:<
Kryetari i Prishtinës Shpend Ahmeti, ka njoftuar se janë larguar të gjitha billboardet nga rrugët e Prishtinës.
Këtë ka thënë se e kanë bërë me qëllim që në të ardhmen fokusi të jetë më shumë në murale dhe në vepra tjera të artit publik.
Ahmeti ka thënë se edhe në qoftë se në të ardhmen do të ketë përsëri billboarde, do të ketë në numër shumë të vogël dhe në pronësi të komunës së Prishtinës.
Postimi i Ahmetit në Facebook:
Të nderuar qytetarë, Ditëve të fundit, kemi larguar të gjitha billboardet nga rrugët e Prishtinës. Në të ardhmen nqs do të ketë billboarde do të jenë në numër shumë më të vogël dhe në pronësi të komunës (ato që janë në hapësira publike). Fokusi në të ardhmen në murale e vepra tjera të artit publik.

>
Index:<1743>
Title:<https://www.koha.net/arberi/81498/kurteshi-tregon-se-me-ke-do-ta-zevendesojne-ahmetin/>
Content:<
Lëvizja Vetëvendosje do të dalë më e fuqishme se kurrë dhe të larguarit do të zëvendësohen nga një kuadër jashtëzakonisht i mirë, kurse, njerëzve të cilët ishin të hutuar nga ngjarjet brenda lëvizjes, po u kthehet besimi në VV-në.
Kështu tha në një intervistë për KosovaPress, sekretari organizativ i Lëvizjes Vetëvendosje, Ismajl Kurteshi, sipas të cilit të pakënaqurit që u larguan nga lëvizja, kanë një përkrahje simbolike nga qytetarët.
“Dorëheqja e Shpend Ahmetit është në vazhdën e atyre që po e quajnë vetveten si të pakënaqur. Në VV ka dalje, por nuk ka ndarje sepse përkundër faktit që numri i deputetëve dhe atyre që kanë marrë vota nga VV-ja dhe tani ia kanë kthyer shpinën, nuk është edhe aq i vogël. Numri i përkrahësve të tyre është simbolik. Lëvizja VV po funksionon normalisht, po i kryen të gjitha detyrat e planifikuara që më herët na ka ardhur keq që ata kanë dalë por tani ata kanë rrugën e tyre politike, ne e kemi tonën. Ne si lëvizje kemi pasur dalje që janë publike, por kemi dhe prurje të cilat janë jashtëzakonisht të mëdha dhe përkrahja nga të gjitha anët që dëshmon që Lëvizja VV në një të ardhme të afërt, do të thotë në zgjedhjet e para që do të vijnë, do të dëshmojë që do të jetë dhe më e fuqishme se që ka dalë në zgjedhjet e fundit parlamentare. Të gjitha këto dalje, nuk do të ndikojnë në përkrahjen e madhe të qytetarëve të Kosovës për VV-në, të cilët lëvizjen e shohin si të vetmen shpresë për ta ndërruar gjendjen në të cilën është Kosova”, tha ai.
Kurteshi thotë se emri i Shpendit u rritë me Lëvizjen Vetëvendosje dhe se tani ai do të zëvendësohet me një kuadër jashtëzakonisht të mirë siç është Arben Vitia, i cili do ta udhëheq degën e Vetëvendosjes në Prishtinë.
“Emri i Shpendit është rritë me lëvizjen. Ju e dini që para lëvizjes Shpendi me partinë e tij të mëhershme, s’ka arritur me hy në Kuvend, me lëvizjen iu ka rritur përkrahja dhe tani Shpendi do të zëvendësohet nga një kuadër jashtëzakonisht i mirë. Si kryesi e kemi caktuar një person, i cili do të fillojë me udhëheq Prishtinën përkohësisht. E në momentin kur të hyhet në vota, ai mund të jetë kryetar i ardhshëm i Lëvizjes VV për Prishtinën e që është një personalitet shumë i pranueshëm për qytetarët e Prishtinës. Është njëri nga drejtorët më të suksesshëm që e ka pasur ndonjëherë ndonjë komunë e Kosovës, është Arben Vitia, që është shembull se si udhëheq një drejtori, siç është Drejtoria e Shëndetësisë, një njëri që është i pranueshëm për të gjithë qytetarët e Prishtinës. Ai mund të jetë, sepse tani po e udhëheq qendrën. Për shkak se kryetari ka dhënë dorëheqje dhe ne si kryesi, e kemi të drejtën statutore që ta caktojmë dikë që udhëheq deri në zgjedhje. Zgjedhjet për kryetar të qendrës në Prishtinë do të mbahen brenda 2,3 muajve të ardhshëm. Kryetar i qendrës ka qenë Yll Hoxha, i cili ka dhënë dorëheqje shumë herët, që s’ka pasur të bëjë me këtë grupin por tani qendra ka mbet pa kryetar dhe do të ketë zgjedhje për kryetar të VV-së në Prishtinë”, thotë ai.
Sipas tij, çfarë do të ndodhë me Shpendi Ahmetin dhe cilat do të jenë kërkesat e VV-së, vendos Këshilli i Përgjithshëm i partisë.
Kurteshi ndër të tjera thotë se edhe qytetarëve të hutuar po i kthehet besimi që kanë pasur në VV-në.
“Natyrisht që qytetarët njëherë nuk kanë qenë të informuar drejtë, është krijuar një huti, por tani kur ata e kanë kuptuar se motivi i daljeve ka qenë krejt për arsye të kontrollimit të VV-së, të atyre që s’e kanë përkrahjen e anëtarësisë, kërkesat kanë qenë kundër statutore dhe absolutisht të paarsyeshme, siç është kushtëzimi me kandidimin e Albin Kurtit për kryetar, qytetarët e kanë kuptuar se lëvizja ka qenë në pozicione të drejta, se kushtëzimet kanë qenë të pabazuara, kundër statutore, prandaj kjo po bënë që qytetarëve t’iu kthehet besimi në VV-në, edhe të atyre qytetarëve që për një moment kanë qenë të hutuar”, tha ai.
I quan të padrejta dhe akuza në adresë të Albin Kurtit për diktaturë. Ai thekson se një pjesë e të pakënaqurve të cilët e akuzojnë për diktaturë, kanë qenë bashkëpunëtore të ngushtë të Kurtit, e të cilët deri para disa muajve kanë folur fjalë të mira për të.
“Tani kur nuk i kanë realizuar projektet e tyre, kanë filluar ta thonë të kundërtën por e vërteta është se në VV ka demokraci, i lejohet e drejta e secilit me thanë mendimin e vet për të gjitha vendimet votojnë organet dhe askush në lëvizje si individ nuk mund ta thotë fjalën e fundit. Fjalën e fundit e thonë anëtarët e një trupe e cila voton, qoftë kryesia e lëvizjes, qoftë këshilli i përgjithshëm, qoftë ndonjë kryesi e qendrës, varësisht nga çka votohet”, tha ai.
E kontakti i vetëm me të pakënaqurit, sipas tij, janë vetëm takimet e rastësishme në korridoret e Kuvendit dhe me kaq përfundojnë kontaktet mes tyre.
“Kur takohemi rastësisht në korridoret e kuvendit, i themi njëri tjetrit mirëdita. Por aty përfundojnë kontaktet”, tha ai.
>
Index:<1744>
Title:<https://www.koha.net/metro/81007/ahmeti-thote-se-me-nuk-do-te-lejoje-tregje-ne-sheshet-e-prishtines/>
Content:<
Kryetari i Prishtinës, Shpend Ahmeti, ka thënë se më nuk do të lejojë shitjen e gjësendeve nëpër sheshet e qendrës së kryeqytetit.
Ai ka paralajmëruar se tash e tutje inspekcioni do të patrullojë vazhdimisht për të parandaluar shitjet e paautorizuara.
“Sheshet nuk janë tregje. Tash e tutje inspekcioni do të patrullojë vazhdimisht nëpër sheshet e qendrës për të parandaluar shitjet e paautorizuara. Ju bëjmë ftesë qytetarëve për ndihmë dhe mirëkuptim në këtë proces. 080012233 dhe 080012244 janë numrat falas në Qendrën e Thirrjeve”, ka shkruar ai në Facebook.
>
Index:<1745>
Title:<https://www.koha.net/metro/80063/ldk-ja-kerkon-uleset-e-grupit-me-te-madh-parlamentar-ne-kuvendin-komunal-te-prishtines/>
Content:<
Pas ndarjes së Vetëvendosjes, Lidhja Demokratike e Kosovës përsëri do të këtë grupin më të madh të asamblistëve në kryeqytet.
Pas këtij ndryshimi, ata presin edhe kthimin në anën e majtë të ulëseve në Kuvend, raporton emisioni ‘038’ në KTV.
Këtë e ka thënë këshilltari komunal i LDK-së, Agim Gashi. Me gjithë paqartësitë në Ligjin për Vetëqeverisjen Lokale, në organizatën Iniciativa për Progres thonë se qytetarët apo partitë e pakënaqura me këtë zhvillim mund të iniciojnë peticion për shkarkimin e të parit të kryeqytetit.
Sipas Shalës, dorëheqja e Ahmetit nga Vetëvendosja mund të shkaktojë ngecje të projekteve që duhet të kalojnë përmes Kuvendit Komunal.
>
Index:<1746>
Title:<https://www.koha.net/metro/80057/vetevendosje-ka-hise-ne-qeverisjen-ne-prishtine-nuk-eshte-opozite/>
Content:<
“Vetëvendosje ka hise në qeverisjen në Prishtinë dhe derisa Ahmeti të mbetet në pushtet, mbetet edhe programi jonë me të cilin ai është zgjedhur”. Kështu ka thënë drejtori i Kulturës,Yll Rugova në emisionin 038 në KTV duke lënë të kuptohet që është në krahun e Albin Kurtit.
Rugova ka thënë se nuk do të japë dorëheqje dhe se largimi i Ahmetit nga Vetëvendosje nuk do të thotë se partia do të jetë opozitë pasi që pushteti është i përbashkët.
Përveç Rugovës, drejtor i Vetëvendosjes në Komunën e Prishtinës është edhe Arben Vitia që udhëheqë me Shëndetësinë e i cili po ashtu ka thënë se do të veprojë ashtu si i rekomandon Vetëvendosja.
>
Index:<1747>
Title:<https://www.koha.net/arberi/76258/komunat-shqiptare-diskutojne-per-permiresimin-e-cilesise-se-ajrit/>
Content:<
Më 16 dhe 17 shkurt në Prishtinë, u mbajt takimi i dytë i “Unionit të Bashkive Shqiptare” të rajonit, ku u diskutua kryesisht për ruajtjen e mjedisit dhe përmirësimin e cilësisë së ajrit.
Secila Komunë/Bashki, përmes përfaqësuesve të vet, prezantoi ide të ndryshme për “Qytetin e Gjelbër”, ide këto që çojnë te zotimet e përbashkëta për hapa konkret drejt zhvillimit të qyteteve më të pastra, të shëndetshme dhe të sigurta për qytetarët, bën të ditur Zyra për Informim e Komunës së Prishtinës përmes një komunikate për media.
Delegacioneve në këtë konferencë iu prinë kryetari i Bashkisë së Tiranës, Erion Veliaj; kryetarja e Komunës së Tetovës, Teuta Arifi; kryetari i Komunës së Preshevës, Shqiprim Arifi; kryetari i Komunës së Prizrenit, Mytaher Haskuka; kryetari i Komunës së Gostivarit, Arben Taravari; nënkryetari i Komunës së Ulqinit, Arian Murati; administratori i Përgjithshëm i Bashkisë së Fierit, Florjan Muçaj; si dhe nikoqiri, kryetari i Komunës së Prishtinës, Shpend Ahmeti, transmeton Koha.net.
Në këtë takim po ashtu u diskutua për zgjerimin e mëtutjeshëm dhe mënyrën e funksionimit të këtij Unioni, i cili qendrën do ta ketë në Tiranë, por do të përfshijë brenda vetes gjithnjë e më shumë Komuna/Bashki shqiptare të rajonit.

>
Index:<1748>
Title:<https://www.koha.net/arberi/75327/flamuri-shteteror-nuk-u-vendos-as-sot-te-rrethi/>
Content:<
Ishte paralajmëruar se flamurii Kosovës do të vendoset sot “Te Rrethi” pranë atij kombëtar I cili tash e sa kohë është vendosur nga një ish zyrtar i komunës së Prishtinës.
Por as sot flamuri shtetëror nuk u vendos. Kryetari i komunës Shpend Ahmeti ka thënë se kjo është përgjegjësi e Qeverisë ndërsa këta të fundit e hedhin topin tek këshilli organizativ për shënimin e 10 vjetorit të Pavarësisë.
Donjeta Gashi, zëdhënëse në Qeveri ka thënë se kjo është punë e Këshillit Organizativ që i bie se janë nga presidenca, transmeton kp.
E këta të fundit njoftojnë se kjo nuk është punë e tyre por e Qeverisë, konkretisht e Protokollit shtetëror.
Askush nga MPJ nuk e ka pasur idenë se kur do të vendoset flamuri shtetëror.
Mos vendosja e flamurit ka shkaktuar polemika në media, shoqëri civile por edhe parti politike.
>
Index:<1749>
Title:<https://www.koha.net/metro/73762/ahmeti-rruga-nga-grandi-deri-tek-katedralja-do-te-shnderrohet-ne-shesh/>
Content:<
Në lidhje me vendimin e fundit të Komunës, në bashkëpunim me institucionet shtetërore, për mbylljen e disa rrugëve të qendrës së kryeqytetit për qarkullim të veturave që u mendua se do të ndikonte në uljen e nivelit të ndotjes së ajrit, kryetari i Komunës së Prishtinës, Shpend Ahmeti, tha se ka nevojë që disa rrugë të mbyllen përgjithmonë.
“Do të mbyllet rruga nga Hotel Grandi deri tek rruga e Katedrales. Do të bëhet parku, nga fakulteti Filologjik deri në Katedrale, dhe nën të do të jetë parkingu kryesor i qytetit. Po ashtu, do të bëjmë dhe rrugë njëkatëshe, do të motivojmë qytetarët të përdorin transportin publik. Tashmë e përfundojmë shtegun primar të biçikletave dhe do të ndërtohen 6 parkingje për biçikleta”, deklaroi Ahmeti në “Puls” të KTV-së.

Ahmeti: Burimi kryesor i ndotjes së ajrit është KEK-u, pastaj ngrohja alternative dhe në fund trafiku
Kryetari i Komunës së Prishtinës, Shpend Ahmeti, ka folur edhe për ndotjen e ajrit që ditëve të fundit kaloi çdo nivel të ndotjes.
Ai tha se burimi kryesor i ndotjes është KEK-u, ku, edhe pse në tri vitet e fundit janë investuar 50 milionë euro në filtra, Ahmeti tha se nuk po shihen rezultatet.
“Burimi i dytë i ndotjes janë ngrohja alternative, pra qymyri dhe druri. KEK-u i fal nga 8 tonë qymyr çdo punëtori, pra aty janë 5 mijë punëtorë. Shumica e tyre nuk nxehen me qymyr dhe e shesin në treg”, tha Ahmeti në “Puls” të KTV-së.
Ndërsa, sipas tij, trafiku është burimi i tretë i ndotjes së ajrit dhe theksoi se një problem i rëndësishëm në këtë aspekt, e që nuk po diskutohet fare, është se “një pjese të madhe të naftës po i shtohet sulfur”.
“Sulfuri ia rrit vëllimin naftës dhe e djeg më shpejt dhe pikën e djegies e ul më poshtë. Ne vërejmë se në disa lagje të kryeqytetit ka sasi të shtuar të dyoksidit të sulfurit në atmosferë. Për të zvogëluar ndotjen duhet që përmes zgjerimit të rrjetit të ngrohjes në shumicën e lagjeve të arrihet rrjeti i nxemjes qendrore tek çdo qytetar. Duhet të shtohet edhe një gyp i nxemjes qendrore që vjen nga Obiliqi për në Prishtinë që t’i kyçim 180 mijë banorë. Kjo merr kohë dhe nuk bëhet menjëherë”, u shpreh kreu i Komunës së Prishtinës.

Ahmeti: VV s’e ka më gjasën historike të bëjë ndryshimin e madh
I pari i kryeqytetit, Shpend Ahmeti, nuk ka pranuar të deklarohet nëse do të largohet nga Lëvizja Vetëvendosje me grupin e të pakënaqurve.
Ahmeti, në “Puls” të KTV-së, tha se nuk është pishman për asnjë ditë angazhim në Lëvizjen Vetëvendosje.
“Asnjë ditë pishman nuk jam për punën dhe veprimtarinë në VV. Kemi bërë punë të mrekullueshme. VV është subjekti politik që e ka pas, e që nuk jam i sigurt që e ka më, gjasën historike të bëjë një ndryshim të madh. Problemi ka filluar në vitin 2016, në shtator, unë e kam marrë vesh në vitin 2017 për këto probleme. Problem është se a ka pas partia sistem të mjaftueshëm të menaxhojë mospajtimet brenda forumeve”, u shpreh ai.


Ahmeti: Ligji i Prishtinës zgjidh shumë çështje – aktualisht kryeqyteti ka vetëm 20 policë të trafikut
Shpend Ahmeti, kryetar i Komunës së Prishtinës, në “Puls” të KTV-së, ka folur edhe për Ligjin për Prishtinën.
Ai tha se me këtë Ligj, “Prishtina e ka statusin e kryeqytetit të Republikës së Kosovës, shtohet buxheti diku 4% e grantit të përgjithshëm, e ka të drejtën e themelimit të ndërmarrjeve publike pa leje të qeverisë, spitali i qytetit, po ashtu edhe policia komunale e cila po diskutohet shumë ditëve të fundit”.
“Kryeqyteti duhet ta ketë në dispozicion një forcë policore e cila merret vetëm me kryeqytet, i ndihmon në rend dhe rregull. Policia e Kosovës është frikësuar se po ndryshon zinxhiri komandues sepse kanë menduar që po krijohet një polici e veçantë. Ja pse duhet ta kemi policinë e kryeqytetit. Sot, po deshëm të intervenojmë për një ndërtim pa leje, ne duhet t’i tregojmë policisë 72 orë përpara për të na ardhur në ndihmë. Nëse presim 72 orë, një kat i tërë ndërtohet, pastaj rregullimin e trafikut. Sot Prishtina i ka 20 policë që merren me rregullimin e trafikut. Me ligjin e ri, ne si Kuvend Komunal, japim dy emra për komandat të policisë së Prishtinës, pastaj policia e zgjedh njërin nga ta. Neve ende na konsiderojnë komunë sikur Mamusha që ka 3 mijë banorë, kurse Prishtina i ka mbi 350 mijë banorë. Ne sot nuk kemi taksë të fjetjes ku hoteli duhet t’ia paguaj 1 euro për çdo turist komunës. Po ashtu, edhe Pallati i Rinisë do t’i kalojë Komunës së Prishtinës”, u shpreh kreu i kryeqytetit.


Ahmeti: S’ka shpresë për përafrim të grupeve në VV
Kryetari i Komunës së Prishtinës, Shpend Ahmeti, ka deklaruar se problemet me të cilat po përballet Lëvizja Vetëvendosje, i kanë zhgënjyer qytetarët.
“Kur jemi tek Lëvizja Vetëvendosje, unë jam befasuar edhe vet se çka po ndodhë brenda VV-së. Situata është këtu ku është, nuk mund t’ju gënjej as t’ju jap optimizëm që gjërat do të bëhen mirë sepse gjendja është jo e mirë. Për ato se çka kam parë dhe dëgjuar, nuk tregojnë për ndonjë përafrim të të dyja palëve. Kjo nuk do të ishte mirë të vazhdojë edhe më gjatë si njëfarë storie e prolonguar, sepse po vërehet edhe një zhgënjim i qytetarëve, me të drejtë, me atë që po ndodhë në VV. Në qoftë se palët nuk pajtohen do të ishte mirë që secila palë të vazhdojë tutje”, u shpreh kreu i Komunës, Ahmeti, në “Puls” të KTV-së.
Ahmeti nuk pranoi të deklarohet se kah do të rreshtohet në rast se vjen edhe zyrtarisht deri tek ndarja e VV-së.
“Se a do të qëndroj në VV... unë po pres se nuk e kam të qartë se çka po ndodhë në VV. Arsyeja pse kam hyrë në VV ka qenë bashkimi për ta mundur të keqen, pra nga të gjitha forcat”, deklaroi Ahmeti.
“Nuk e di se çka do të ndodhë. Unë nuk mund të ndërroj mendim dhe qëndrim për asnjërin prej shokëve të mi që kam pas dhe kam në VV. Unë nuk kam njohur njerëz më të afërt në politikë se sa Albinin, Visarin dhe Dardanin. Kur dolën këto në publik isha kritik për krejt këto që dolën, unë nuk isha i përfshirë me asnjërën palë prandaj unë i kam qëndrimet dhe besimet e mia politike që do t’i shtyj pa marrë parasysh ku jam ku do të jem”, tha Ahmeti.


Ahmeti: Kemi shumicën në Kuvend, do të funksionojmë si Komunë
Sonte në emisionin “Puls” të KTV-së, i ftuar ishte Shpend Ahmeti, kryetar i Komunës së Prishtinës, i cili foli gjerë e gjatë për gjendjen në Lëvizjen Vetëvendosje, por edhe në Komunën e Prishtinës.
Ahmeti tha se arsyeja kryesore që ka fituar me rezultat shumë të ngushtë për të parin e Prishtinës, ishte “bashkimi i të gjitha partive kundër meje”.
“U bënë bashkë disa subjekte politike pra ato që janë sot në koalicion sot në qeverisjen qendrore”, tha Ahmeti.
“Ne sot në komunën e Prishtinës jemi në koalicion me AKR-në, AAK-në dhe Lëvizjen për Bashkim. Tashmë janë votuar të gjitha aksionarët në Kuvendin Komunal, për herë të parë do t’i kemi nën menaxhim kompanitë publike. Tash e kemi shumicën në Kuvendin Komunal, i kemi 7 ndërmarrje publike nën menaxhim që do të thotë se do të funksionojmë si komunë”, theksoi ai.

>
Index:<1750>
Title:<https://www.koha.net/arberi/73727/sonte-ne-puls-flet-kryetari-i-prishtines-shpend-ahmeti/>
Content:<
Sonte në emisionin “Puls” të KTV-së mysafir është Shpend Ahmeti, i cili do të flasë për Prishtinën në 4 vitet e ardhshme dhe qëndrimin apo daljen nga VV-ja.
A do të qëndrojë apo pritet largimi i Shpend Ahmetit nga Lëvizja Vetëvendosje?
Cilat janë përgjegjësit e reja të komunës me ligjin e ri për kryeqytetin?
Problemi i ndotjes enorme në Prishtinë?
Me sa parti politike është në koalicion Lëvizja Vetëvendosje në komunën e Prishtinës?
Sa është numri i rrugëve të paasfaltuara në Prishtinë?
Cilat rrugë pritet të mbyllen përgjithmonë duke u krijuar sheshe në kryeqytet?
Mbipopullimi i shkollave në kryeqytet?
Pranimi teknik i ndërtimeve kolektive?
Emisioni “Puls” në KTV transmetohet nga ora 20:00 dhe në TV ARTA në 21:40.
>
Index:<1751>
Title:<https://www.koha.net/metro/73287/quot-qeverine-ahmeti-ii-ne-prishtine-opozita-e-konsideron-me-te-keqe-se-te-parin/>
Content:<
Në dhjetor të vitit të kaluar, Shpend Ahmeti nisi zyrtarisht mandatin e dytë në krye të Prishtinës.
E kabineti i tij ende mbetet i pakompletuar, pasi Drejtoria e Shërbimeve Publike nuk ka një udhëheqës.
Pos kësaj, edhe drejtorët e emëruar ende nuk i kanë përfunduar planet e tyre të punës.
Fillim më i keq sesa në mandatin e parë, po konsiderohen nga opozita, muajt e parë të qeverisjes “Ahmeti II” në kryeqytet.
Sipas tyre, këto probleme nuk janë befasi, veçmas te drejtorët e rinj.
Madje, sipas Halimit, koalicioni i madh ka bërë që në kabinetin e Ahmetit të ketë drejtorë të paaftë.
Ndërsa, Stavileci edhe problemin e ajrit, me të cilin po përballet kryeqyteti, e sheh si reflektim të mospunës së drejtorëve.
Por, vetë Ahmeti thotë se ata janë duke punuar në bazë të programit me 100 zotimet, të prezantuar në fushatë.
Sipas opozitës, tjetër faktor në vonesat për emërimin e drejtorëve dhe hartimin e planeve nga ta janë edhe problemet në partinë e kryetarit Ahmeti.
>
Index:<1752>
Title:<https://www.koha.net/bote/29753/mbi-100-njerez-jane-qelluar-me-arme-zjarri-ne-cikago-gjate-dites-se-pavaresise/>
Content:<
Shtetet e Bashkuara të Amerikës kanë festuar Ditën e Pavarësisë me një fundjavë të gjatë me pije e mish në skarë dhe fishekzjarrë, por në Çikago, 101 persona janë goditur nga plumbat, raporton businessinsider.
Viktima më e re është vetëm 13 vjeçare ndërsa më i vjetri 60 vjeçar, e të shtënat ishin të përqendruara në jug e perëndim të qytetit të tretë më të madh të vendit, transmeton koha.net.
Fundjava e gjatë e pushimeve filloi të premten dhe përfundoi në orët e hershme të së mërkurës, më 4 korrik, katër ditë të plota, ndërsa fillimisht filloi në mënyrë të qetë por dhuna përshkallëzoi të martën pasdite, ku 41 veta u qëlluan në 12 orët e para.
>
Index:<1753>
Title:<https://www.koha.net/arberi/29521/permbledhje-e-ktv-se-per-diten-e-shba-se-ne-kosove/>
Content:<
Liderë e drejtues të institucioneve kanë uruar Shtetet e Bashkuara të Amerikës, në përvjetorin e pavarësisë, raporton KTV.
Presidenti Hashim Thaçi, teksa e ka uruar popullin amerikan, e ka cilësuar 4 korrikun si festë botërore liridashëse, që bashkon ëndrrat për një botë të re.
Edhe kreu i AAK-së, Ramush Haradinaj, ka uruar për Ditën e Pavarësisë së SHBA-së. Haradinaj ka thënë se populli i Kosovës i është përherë mirënjohës qeverisë dhe popullit të SHBA-së.
Popullin amerikan për 4 Korrikun e ka uruar edhe i nominuari për kryeministër i VV-së, Albin Kurti, si dhe ministri i Jashtëm në detyrë, Enver Hoxhaj.
E, ndërkohë garda ceremoniale e Forcës së Sigurisë së Kosovës në bashkëpunim me Shoqatën “Miqtë e Amerikës”, kanë ngritur flamurit amerikan në sheshin “Bill Clinton”.
Drejtuesi i Shoqatës “Miqtë e Amerikës”, Agim Rexhepi, ka thënë se me këtë duan të përçojnë mesazh te populli dhe Qeveria amerikane se i janë mirënjohës për të mirat që i kanë bërë Kosovës.
SHBA-ja ka shënuar 241-vjetorin e shpalljes së pavarësisë.
>
Index:<1754>
Title:<https://www.koha.net/arberi/29458/kurti-pavaresia-e-shba-se-frymezim-per-levizjet-anti-koloniale-e-republikane-kudo-ne-bote/>
Content:<
Kandidati për kryeministër të Kosovës nga Lëvizja Vetëvendosje, Albin Kurti, ka uruar popullin amerikan në ditën e pavarësisë së Shteteve të Bashkuara të Amerikës.
Në postimin e tij në Facebook, Kurti thekson se ‘pavarësimi i SHBA-së ndryshoi politikën globale në betejën anti-koloniale, ku perandorisë iu kundërvu pavarësia dhe në betejën për demokraci, ku monarkisë iu kundërvu republika”.
Kurti ndër të tjerash ka thënë se Kosova duhet të zgjerojë partneritetin me shtetin Amerikën.
Postimi i plotë i Kurtit:
Sot shënohet dita e pavarësisë së Shteteve të Bashkuara të Amerikës, andaj dëshiroj t&#39;ia uroj popullit mik amerikan festën e tyre kombëtare.
Në 4 Korrik përkujtohet pavarësimi i amerikanëve prej sundimit kolonial e imperial, pavarësim që u arrit përmes luftës për liri dhe sakrificave e idealeve të shumë njerëzve me në krye Xhorxh Uashingtonin.
Pavarësimi i SHBA ndryshoi politikën globale dhe ishte hap i rëndësishëm i historisë botërore në dy aspekte, së pari në betejën anti-koloniale, ku perandorisë iu kundërvu pavarësia, së dyti në betejën për demokraci, ku monarkisë iu kundërvu republika.
Si e tillë pavarësia e SHBA ka shërbyer si frymëzim për lëvizjet anti-koloniale e republikane kudo në botë.
Me presidentin Uillson i cili artikuloi doktrinën për vetëvendosjen e popujve, në fillim të shekullit XX, SHBA vendosi t&#39;i shtrijë universalisht vlerat e pavarësisë e të demokracisë. Ishte Uillsoni ai që e bëri të qartë se ShBA nuk do t&#39;i njihte traktatet e fshehta, me të cilët shtetet e fuqishme copëtonin popujt e vegjël, duke shpëtuar kështu ekzistencën e Shqipërisë.
E mbi të njëjtin parim, presidenti Klinton e më pas presidenti Bush i riu, ndihmuan betejën për çlirim e pavarësi të shqiptarëve në Kosovë.
Në këtë ditë, duke pohuar nevojën për zgjerim e thellim të partneriterit të Kosovës dhe shqiptarëve me SHBA, ne pohojmë përkushtimin tonë tek vlerat e pavarësisë, republikanizmit, demokracisë dhe të drejtës për vetëvendosje për popullin tonë e gjithë popujt e tjerë.
>
Index:<1755>
Title:<https://www.koha.net/arberi/29433/nishani-uron-trumpin-per-241-vjetorin-e-dites-se-pavaresise-se-shba-ve/>
Content:<
Presidenti i Republikës, Bujar Nishani i ka dërguar një mesazh urimi Presidentit të Shteteve të Bashkuara të Amerikës, Donald J. Trump për 241-vjetorin e Ditës së Pavarësisë së SHBA-ve.
Në mesazhin e tij Nishani shprehet se “kremtimi i 241-vjetorit të Ditës së Pavarësisë së Shteteve të Bashkuara të Amerikës, më jep kënaqësinë e veçantë që, në emrin tim dhe të popullit shqiptar, të përcjell urimet më të ngrohta e të përzemërta për Ju dhe popullin mik amerikan. Në këtë ditë të shënuar për vendin Tuaj, konstatoj me shumë kënaqësi se marrëdhëniet e shkëlqyera e të partneritetit strategjik mes dy vendeve tona janë forcuar e zgjeruar ndjeshëm e në mënyrë konstante”.
Në themel të këtyre marrëdhënieve, nënvizon Nishani, qëndron miqësia e fortë mes dy vendeve tona, si dhe roli e kontributi i komunitetit shqiptaro-amerikan, që i ka dhënë një përmbajtje shumë të veçantë këtyre marrëdhënieve.
“Përfitoj nga rasti që të shpreh mirënjohjen e thellë për mbështetjen dhe ndihmën e pakursyer e shumëdimensionale që Shtetet e Bashkuara i kanë dhënë shqiptarëve, për më shumë se një shekull, si në krijimin dhe konsolidimin e shtetit të pavarur shqiptar, ashtu edhe në konsolidimin e demokracisë dhe të shtetit ligjor. Ju siguroj se, Shqipëria do të jetë një partner besnik dhe aktiv krah Shteteve të Bashkuara, në të gjitha nismat e saj në luftën kundër terrorizmit ndërkombëtar dhe ruajtjes së paqes në botë. Me urimet më të mira për shëndetin dhe lumturinë Tuaj, si dhe zhvillimin e përparimin e mëtejshëm të Shteteve të Bashkuara dhe të popullit amerikan, ju lutem pranoni, Zoti President, shprehjen e konsideratës sime më të lartë!”, përfundon mesazhi i Nishanit për Trump.
>
Index:<1756>
Title:<https://www.koha.net/arberi/29421/haradinaj-populli-i-kosoves-feston-krah-per-krah-me-shba-ne/>
Content:<
Lideri i AAK-së dhe kandidati për kryeministër nga koalicioni PDK-AAK-Nisma, Ramush Haradinaj, ka uruar për 4 Korrikun, Ditën e Pavarësisë së SHBA-së.
Ai thotë se populli i Kosovës u është përherë mirënjohës qeverisë dhe popullit të SHBA-së për ndihmën dhe mbështetjen në realizimin e aspiratës historike për lirinë dhe pavarësinë e Kosovës, në të gjitha përpjekjet tona për shtet dhe dinjitet kombëtar e qytetar.
“Me rastin e 241 vjetorit të Ditës së Pavarësisë së Shteteve të Bashkuara të Amerikës, kam kënaqësinë e veçantë të përcjell urimet më të ngrohta e të përzemërta për Shtetet e Bashkuara të Amerikës, popullin mik amerikan, Ambasadën e SHBA-së në Republikën e Kosovës, amerikanët me mision në Kosovë dhe paqeruajtësit në radhët e KFOR-it”, ka shkruar Haradinaj në Facebook.
Haradinaj tha se SHBA-ja është vendi ynë mik dhe partneri kryesor strategjik në ruajtjen e paqes dhe lirisë, konsolidimit demokratik dhe zhvillimit të Kosovës.
“Sot ndjehemi krenarë që jemi rreshtuar krah Shteteve të Bashkuara. Sot festojmë edhe ne krah për krah me Shtetet e Bashkuara”, ka shkruar kreu i AAK-së, Ramush Haradinaj.
>
Index:<1757>
Title:<https://www.koha.net/arberi/29415/fsk-ja-ndjek-traditen-nderon-ditelindjen-e-shba-ve/>
Content:<
Çdo vit, më 4 korrik, Shtetet e Bashkuara festojnë Ditën e Pavarësisë. Sivjet, 4 Korriku shënon 241-vjetorin e shpalljes së pavarësisë së Shteteve të Bashkuara të Amerikës (SHBA) nga Britania e Madhe, në vitin 1776, kur 13 kolonitë e asaj kohe shpallën pavarësinë dhe lirinë e tyre nga qeverisja britanike.
Në shenjë respekti për veprimin më të lartë që kanë bërë Shtetet e Bashkuara të Amerikës ndaj popullit të Kosovës, garda ceremoniale e Forcës së Sigurisë së Kosovës në bashkëpunim me Shoqatën “Miqtë e Amerikës”, për nder të 4 Korrikut, Ditës së Pavarësisë, do të bëjnë ngritjen e Flamurit Amerikan në sheshin “Bill Clinton”.
Më 4 korrik të vitit 1776, delegatët e 13 kolonive britanike të Amerikës nënshkruan Deklaratën e Pavarësisë, e cila thuhet se ishte shkak i Revolucionit Amerikan. Ky dokument u hartua kryesisht nga 32 vjeçari Tomas Xheferson.
.
>
Index:<1758>
Title:<https://www.koha.net/arberi/29399/thaci-4-korriku-feste-per-tere-boten-liridashese/>
Content:<
Presidenti i Kosovës, Hashim Thaçi, ka uruar popullin amerikan me rastin e 4 Korrikut, ditës së pavarësisë së SHBA-së.
Ai tha se dita e sotme, 4 Korriku, është festë për tërë botën liridashëse, sepse përfaqëson ditën kur ngadhënjeu aspirata për liri e barazi dhe ëndrra për një botë të re, ku secili gëzon lirinë e mendimit, të shprehurit, të kërkimit të prosperitetit dhe të lumturisë në një ekonomi të lirë dhe shoqëri liberale.
“Kjo aspiratë na bashkon me SHBA-në sot, nesër dhe përgjithmonë. Por, edhe na obligon që t&#39;i mbrojmë dhe promovojmë këto vlera, kudo e kurdo, në shtëpitë dhe shoqërinë tonë, duke i bërë themele të Kosovës që duam ne. Gëzuar popullit mik amerikan Ditën e Pavarësisë”, ka shkruar Thaçi në Facebook.
>
Index:<1759>
Title:<https://www.koha.net/arberi/29357/shenohet-241-vjetori-i-pavaresise-se-shba-se/>
Content:<
Sot Shtetet e Bashkuara të Amerikës (SHBA) festojnë 241-vjetorin e Ditës së Pavarësisë.
4 Korriku shënon ditën e shpalljes së pavarësisë së Shteteve të Bashkuara të Amerikës nga Britania e Madhe, në vitin 1776, kur 13 kolonitë e asaj kohe shpallën pavarësinë dhe lirinë e tyre nga qeverisja britanike.
Dokumenti i Shpalljes së Pavarësisë së SHBA-së është njëri ndër dokumentet-ndoshta dokumenti politik më me rëndësi në botë, që përcaktoi fatin dhe kornizën për mbijetesën dhe rritjen e këtij vendi, por është gjithashtu edhe dokumenti i cili frymëzoi lëvizje të njëjta për pavarësi, anë e mbanë botës.
Shpallja e Pavarësisë së Amerikës shënoi shkëputjen e kolonive nga Britania e Madhe 241 vjet më parë, por ajo ishte vetëm fillimi i vendosjes së lirisë në këtë vend, pasi në atë kohë në shumë koloni praktikohej skllavëria, gratë nuk gëzonin të gjitha të drejtat për të cilat bëhej thirrje në Shpalljen e Pavarësisë dhe fatkeqësisht indiano-amerikanët vendas u detyruan të shpërnguleshin nga toka e tyre, ndërkohë që kolonët e ri kishin filluar të vendoseshin anë e mbanë vendit.
Por prej nënshkrimit të këtij akti dramatik para më shumë se dy shekujsh, përpjekjet në Shtetet e Bashkuara të Amerikës për të siguruar barazi dhe të drejta të barabarta për të gjithë, kanë triumfuar me shumë fitore gjatë dekadave të kaluara, prapë se prapë ekziston vetëdija se mbetet shumë për t’u bërë dhe se ruajtja e këtyre të drejtave që na i ka falë Perëndia dhe natyra, kërkon vigjilencë të vazhdueshme për t’i ruajtur ato, sidomos nga intervenimet e qeverisë e cila ka për detyrë t’i mbrojë dhe jo të shkatërrojë li ritë dhe të drejtat e popullit.
>
Index:<1760>
Title:<https://www.koha.net/arberi/101811/liberia-se-shpejti-hap-ambasaden-ne-prishtine/>
Content:<
Ministri i Jashtëm i Kosovës, Behgjet Pacolli është takuar me presidentin e Liberisë, George Weah, transmeton Koha.net.
Për këtë takim Pacolli ka njoftuar në Facebook:
“Takimi me presidentin e Liberise z.George Weah, ishte vërtetë i përzemërt dhe në frymën e miqësisë dhe bashkëpunimit të ngushtë ndërmjet të dyja vendeve. Ndër të tjera, me presidentin Weah u dakorduam për hapjen e ambasadës së Liberisë në Prishtinë ndërsa, bashkpunimin tonë ndërshtetëror do ta ngrisim në nivelin më të lartë. Presidenti Weah theksoi qartë se Liberia si njëri ndër shtetet e para që e ka njohur Kosovën do të jetë fuqishëm në mbështetje të anëtarësimit të vendit tonë në organizata të rëndësishme botërore. Weah, i cili ka qenë dikur edhe fitues i Topit të artë të Evropës sa ka qenë lojtar i Milanit, u shpreh i gatshëm që bashkë me ekipin kombëtar të Liberisë të zhvillojë një ndeshje miqësore me përfaqësuesen e Kosovës në futboll. Presidenti Weah i cili është edhe mik i vjetêr i imi, pranoi me kënaqësi ftesën për të vizituar Republikën e Kosovës”.
>
Index:<1761>
Title:<https://www.koha.net/arberi/100033/pacolli-i-kerkon-izraelit-rishqyrtimin-e-njohjes-se-kosoves/>
Content:<
Zëvendëskryeministri i Parë dhe Ministri i Punëve të Jashtme, Behgjet Pacolli, ka pritur në një takim pune në ambientet e Ministrisë së Punëve të Jashtme, Ambasadoren e Izraelit, Alona Fisher Kamm, të cilët kanë diskutuar mbi nivelin e përgjithshëm të marrëdhënieve në mes dy shteteve dhe dy popujve si dhe gjetjen e formave për shtimin dhe zgjerimin e bashkëpunimit.
“Jam i lumtur që sot jam takuar me Ambasadoren e Izraelit për t’i diskutuar lidhjet tradicionale në mes dy popujve dhe dy vendeve. Kosova është mik i Izraelit dhe ne e konsiderojmë Izraelin mik të Kosovës. Ne jemi të interesuar që të zhvillojmë marrëdhëniet në të gjitha fushat e interesit të përbashkët, në veçanti në ekonomi, siguri dhe edukim”, ka thënë numri dy i Qeverisë së Kosovës.
Në vijim të takimit, Pacolli i ka kërkuar diplomates izraelite që vendi i saj ta rishqyrtojë njohjen e Kosovës.
“Ne i kërkojmë Izraelit që ta njohë Kosovën. Izraeli tashmë është vonë në lidhje me këtë çështje. Të gjithë aleatët e Izraelit e njohin Kosovën dhe nuk ka arsye pse Izraeli nuk po e merr këtë vendim”, ka thënë Pacolli.
Më pas, ai ka shprehur edhe interesimin e Kosovës për të hapur Zyrën Ekonomike të Kosovës në Izrael si dhe organizimin e një Forumi të Përbashkët Ekonomik në mes dy vendeve, që do t’i bashkonte përfaqësuesit e biznesit.
Ministri i ka kërkuar mysafires nga Izraeli edhe mbështetjen e shtetit të saj për anëtarësimin e Kosovës në Interpol.
>
Index:<1762>
Title:<https://www.koha.net/arberi/99307/pacolli-diskuton-me-ambasadoren-holandeze-perspektiven-evropiane-te-kosoves/>
Content:<
Zëvendëskryeministri i Parë dhe Ministri i Punëve të Jashtme të Kosovës, Behgjet Pacolli, ka pritur në takim, ambasadoren e Mbretërisë së Holandës në Kosovë, Gerrie Willems, me të cilën kanë diskutuar për perspektivën evropiane, si dhe procesin e liberalizimit të vizave për qytetarët e Kosovës.
Sipas njoftimit për media të MPJ-së, Pacolli ka njoftuar diplomaten holandeze rreth progresit në Kosovë, në veçanti përmbushjen e kritereve që Kosova ka bërë për liberalizimin e vizave.
Në takim është diskutuar edhe për bashkëpunimin ndërmjet dy vendeve. Me këtë rast, Pacolli ka theksuar nevojën e ngritjes së nivelit të bashkëpunimit edhe në fushën e ekonomisë, tregtisë dhe investimeve.
“Ministri Pacolli ka kërkuar vazhdimin e mbështetjes së Mbretërisë së Holandës edhe në procesin e anëtarësimit të Kosovës në organizatat ndërkombëtare. Ky takim i është zhvilluar para vizitës që ministri Pacolli do të zhvillojë më datën 20 qershor në Mbretërinë e Holandës”, thuhet në njoftim.
>
Index:<1763>
Title:<https://www.koha.net/arberi/98890/pasuria-multimilioneshe-e-pacollit/>
Content:<
Behgjet Pacolli, zëvendëskryeministri i Kosovës, vazhdon të jetë politikani më i pasur në Kosovë.
Në deklarimin e pasurisë, ai ka deklaruar pasurinë e tij shumë milionëshe me shumicën e pasurisë së paluajtshme jashtë vendit.
Ai ka deklaruar në total pasuri të paluajtshme dhe të luajtshme më shumë se 200 milionë e kapital të kompanive ku është pronar më shumë se 400 milionë euro.
Pacolli miliona euro ka edhe para të gatshme nëpër banka. Në total ai ka rreth 6 milionë euro në banka, dhe 355 mijë dollarë.
Të hyra vjetore ka deklaruar dividentën në vlerë totale prej 5.3 milionë eurosh dhe interesin e depozitave prej 130 mijë eurove.







>
Index:<1764>
Title:<https://www.koha.net/video/98005/pacolli-gashi-i-kishte-thene-sefajt-se-per-debimin-e-turqve-kishte-informuar-eproret/>
Content:<
Zëvendëskryeministri i Kosovës, Behgjet Pacolli, ka thënë se ish-ministri i Punëve të Brendshme, Flamur Sefaj, kishte marrë informatë nga ish-drejtori i AKI-së, Driton Gashi, se për dëbimin e gjashtë shtetasve turq ishin informuar edhe krerët e shtetit.
Sipas Pacollit, Sefaj nuk ka pyetur shefin e tij - kryeministrin, për këtë rast pasi në letrën që ka marrë nga AKI-ja ka shkruar se “kjo informatë është e rezervuar”.
“Mua më vjen keq dhe ndoshta do të më përcjellë tërë jetën mënyra e shkarkimit të Flamur Sefajt. Ai ishte ndër ministrat më të mirë që kemi pas. Ishte korrekt, punonte me logjikë dhe e donte shumë shtetin dhe punën e vet. Ndoshta po ta dinte se është i obliguar t’u tregojë të tjerëve ai do të ishte aty ndoshta. Nuk e ka bë. Ai nuk ka folur sepse ka menduar se kur e merr letrën nga AKI-ja me rekomandimin për ta implementuar këtë veprim aty shkruan se informata është e rezervuar dhe se nuk duhet të transmetohet as të publikohet te pala e tretë”, ka thënë Pacolli në Rubikon të KTV-së.
Pacolli ka deklaruar se Sefaj i ka thënë që kishte folur tri ditë para rastit me drejtorin e AKI-së, Driton Gashi, dhe se e kishte pyetur se a janë informuar eprorët. “Ai ka marrë përgjigje se gjithçka është në rregull”, ka thënë Pacolli duke shtuar se në takim ka qenë edhe drejtori i Policisë, për të “shtuar sigurinë te Sefaj”.
>
Index:<1765>
Title:<https://www.koha.net/arberi/97995/pacolli-thote-se-sivjet-kosova-do-te-marre-njohje-kualitative-permend-peseshen-evropiane/>
Content:<
20:33 - Ministri i Jashtëm i Kosovës, Behgjet Pacolli, ka thënë se sivjet Kosova do të marrë njohje “kualitative” duke përmendur edhe pesëshen e shteteve evropiane që s’e kanë njohur akoma Kosovën.
“Jemi duke punuar me shumë shtete të rëndësishme. Po punojmë. Nuk guxoj të përmend emra, sepse pas një minute që ta them është e regjistruar në Beograd e njerëzit do t’i kanë atje pas vetëm një dite. Shtete shumë kualitative, njohje kualitative. Ato luajnë rol në diplomacinë të Evropës. Janë prezente në organizata të ndryshme. Mundemi me fol edhe për ndonjë shtet të pesëshes, por janë shtete me ndikim të madh”, ka thënë ai në Rubikon të KTV-së.


Pacolli: Serbia po humb kohë, para dhe fytyrë me fushatën për të tërhequr njohjet e Kosovës
20:29 - Ministri i Punëve të Jashtme të Kosovës, Behgjet Pacolli, ka thënë se Serbia po humb kohë, para dhe fytyrë me tentimin që të bindë shtete të ndryshme të tërheqin njohjen e Kosovës.
Sipas tij, asnjë njohje nuk është tërhequr falë ndikimit të Serbisë. Ka thënë se vetëm njohja nga Suriname është pezull. Në Rubikon të KTV-së, Pacolli ka deklaruar se në një takim i kishte thënë presidentit serb Aleksandar Vuçiq se Serbia nuk do të mund të bindë shtete tjera që të tërheqin njohjen e Kosovës.
“Vetëm Suriname mund të merret që është pezull, asnjë njohje s’është tërhequr. Në takime u kam thënë edhe Vuçiqit personalisht i kam thënë që po humbni kohë dhe para. Nganjëherë po e humbni edhe fytyrën e juaj”, ka thënë ai duke shtuar se me vendet ku Serbia po pretendon të tërheqin njohjen, Kosova së fundmi ka lidhur marrëdhënie diplomatike.


Pacolli i bindur që sivjet kosovarët udhëtojnë pa viza
20:22 - Ministri i Jashtëm i Kosovës, Behgjet Pacolli është shprehur i bindur se sivjet kosovarët do të mund të udhëtojnë pa viza.
Sipas tij, raporti i Evropës në muajin qershor do të jetë pozitiv dhe se viti 2018 do të jetë kyç për Kosovën.
“Gjatë këtij muaji do të dalë një raport, por rekomandimet do të zgjasin deri në gusht. Raporti që vjen ka shenja dhe dëshmi se është pozitiv për ne. Normal çdo raport ka edhe vërejtje. Por do të jetë pozitiv që do t’i mundësojë shteteve anëtare të marrin vendime pozitive për Kosovën. Kam informata goxha të besueshme, që vijnë nga leximi i akteve të ndryshme, nga takimet me njerëz që kanë punuar direkt në to. Së shpejti do ta kemi këtë raport në duar”, ka thënë ai në Rubikon të KTV-së. “Mund të çalojë një muaj, por ky vit është viti kyç për Kosovën edhe sa i përket vizave edhe për anëtarësimin në Interpol”.


Pacolli s’e do Bulliqin në ekipin për demarkacion, “Mali i Zi e përkrah Kosovën më përpara se Shqipëria”
Zëvendëskryeministri i Kosovës, Behgjet Pacolli, ka thënë se në komisionin e ardhshëm të përbashkët me Malin e Zi, lidhur me demarkacionin, nuk duhet të jetë ish-deputeti Shpejtim Bulliqi.
Në Rubion të KTV-së, Pacolli ka thënë se në ekipin e Kosovës do të ketë njerëz dinjitoz.
“Kosova e ka një komision të vetin, të përgatitur, mund të ketë korrigjim. Nuk besoj që Bulliqi duhet të jetë. Kemi shumë njerëz tjerë që mund të udhëheqin. Nuk besoj se ai duhet të jetë. Do të ketë njerëz dinjitoz, që do t’u shpjegojnë qytetarëve të drejtën dhe çfarë epilogu do të ketë”, ka thënë ai.
Sipas Pacollit, demarkacioni do të kryhet në mënyrën më të mirë, për shkak të “marrëdhënieve të mira” me Malin e Zi. Sipas tij, ky shtet madje e përkrah në shumë raste Kosovën, edhe para Shqipërisë.
“Besoj se do të kryhet çdo gjë në mënyrën më të mirë, kemi marrëdhënie më të mira me Malin e Zi. Dëshmohen çdo ditë në takimet tona. Mali i Zi gjithmonë e mbështet Kosovën, bile nganjëherë edhe para Shqipërisë. Shumë herë madje”, ka thënë më tej ai.

>
Index:<1766>
Title:<https://www.koha.net/arberi/94640/thaci-e-pacolli-takohen-ne-budva-me-te-derguarin-e-kanadase/>
Content:<
Presidenti i Kosovës, Hashim Thaçi, i cili ka udhëtuar sot në Budva të Malit të Zi, ku po merr pjesë në Forumin e Sigurisë, përmes rrjetit social Facebook ka njoftuar se atje ka takuar të dërguarin e posaçëm të Kanadasë për Evropë, The Hon Stephane Dion, transmeton Koha.net.
“Para se të flas në Forumin 2BS, bashkë me zëvendëskryeministrin e parë, Behgjet Pacolli, takuam në Budvë të dërguarin e posaçëm të Kanadasë për Evropë, The Hon Stephane Dion, me të cilin diskutuam për marrëdhëniet bileterale mes Kosovës dhe Kanadasë.
Kanadaja e ka mbështetur Kosovën në procesin e lirisë dhe pavarësisë, kurse tash është një partner i fuqishëm i Kosovës edhe në fushën e ekonomisë dhe të sigurisë”, thuhet në postimin e presidentit Thaçi.
>
Index:<1767>
Title:<https://www.koha.net/sport/93170/rusi-ilyumzhinov-kerkon-edhe-nje-mandat-ne-krye-te-federates-boterore-me-pacollin-ne-krah/>
Content:<
Rusi Kirsan Ilyumzhinov ka shpallur kandidaturën e tij për të qenë edhe për një mandat në krye të Federatës Botërore të Shahut (FIDE).
Presidenti aktual i FIDE-s, Ilyumzhinov, ka prezantuar edhe ekipin e tij me të cilin pretendon ta udhëheqë edhe për një mandat FIDE-n, shkruan Koha Ditore.
Pjesë të ekipit të tij e ka paraqitur edhe ministrin e Punëve të Jashtme të Kosovës (MPJ), Behgjet Pacollin. E në rast se fiton zgjedhjet, Ilyumzhinov e ka paraparë si zëvendës të tij ish-presidentin e Kosovës, Behgjet Pacollin.
Vetë ministri Pacolli ka konfirmuar të hënën për gazetën se ka marrë ofertë për t&#39;u përfshirë në udhëheqjen e presidentit aktual të FIDE-s, Ilyumzhinov... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1768>
Title:<https://www.koha.net/arberi/91354/dedaj-kundershton-pacollin-jo-kosova-ne-obi/>
Content:<
Zëvendësministri i Punëve të Jashtme, Gjergj Dedaj, ka dalë kundër shefit të tij, Behgjet Pacollit, i cili gjatë pjesëmarrjes në konferencën e Organizatës së Bashkëpunimit Islamik, ka thënë se Kosovës do të synojë të marrë statusin e anëtarit vëzhgues në këtë organizatë.
Në komunikatën nga zyra e Pacollit, thuhet se objektivat e pjesëmarrjes së shefit të diplomacisë kosovare ishin lobimi për njohjen e mëtejshme të Kosovës, anëtarësimi në Interpol dhe aplikimi për statusin e vendit vëzhgues në OBI e që synojnë të avancojnë integrimin ndërkombëtar të Kosovës.
LEXO EDHE: Agjenda e kryediplomatit të Kosovës në Daka: Lobimi për njohje, anëtarësimi në OBI dhe Interpoli
Por, Dedaj ka thënë se anëtarësimi i Kosovës në këtë organizatë është hap i nxituar, i cili rrezikon, cenon dhe neglizhon perspektiven euroatlantike te Republikës se Kosovës.
“JO, KOSOVA NE OBI! Përpjekjet e Qeverisë së Kosovës, për anëtarësimin e Kosovës ne Organizatën Botërore Islamike-OBI, një hap i nxituar dhe i dëmshëm, i cili rrezikon,cenon dhe neglizhon perspektiven euroatlantike te Republikës se Kosovës! “Kosova në NATO, BE, OKB, UNESCO, OSBE…por jo ne OBI!”, ka shkruar ai në Facebook.
Deda përveç që po kundërshton disa ide të Pacollit, ai është ankuar edhe për mos respekt e injorim nga ministri i Jashtëm.
>
Index:<1769>
Title:<https://www.koha.net/arberi/91325/agjenda-e-kryediplomatit-te-kosoves-ne-daka-lobimi-per-njohje-anetaresimi-ne-obi-dhe-interpoli/>
Content:<
Ka nisur punimet në Daka, kryeqytetin e Bangladeshit, Konferenca e 45-të e ministrave të jashtëm të vendeve të Organizatës së Bashkëpunimit Islamik, organizata e dytë më e madhe ndër-qeveritare pas OKB-së, që grupon 57 shtete anëtare.
Në Konferencë merr pjesë si e ftuar speciale edhe Kosova, me një delegacion kryesuar nga numri dy i qeverisë dhe Ministri i Jashtëm, Behgjet Pacolli. 57 shtetet anëtare përfaqësohen nga dhjetëra Ministra të Jashtëm, Zëvendëskryeministra dhe Diplomatë të nivelit të lartë së bashku me një numër të madh përfaqësuesish nga shtete vëzhgues.
Siç njofton komunikata, tre janë objektivat e pjesëmarrjes e shefit të diplomacisë kosovare dhe delegacionit, që ai kryeson e që e nisi aktivitetin e vet në margjina të konferencës me takime të shumta dypalëshe ishin lobimi për njohjen e mëtejshme të Kosovës, anëtarësimi në Interpol dhe aplikimi për statusin e vendit vëzhgues në OBI e që synojnë të avancojnë integrimin ndërkombëtar të Kosovës.
“Për këto objektiva, Pacolli u takua me homologët e tij nga Bangladeshi, Arabia Saudite, Azerbaixhani, Kazakistani, Guajana, Ishujt Komore, Palestina, Surinami, Maldivet, Mozambiku”, thuhet në komunikatë.
Konferenca e sivjetme shënon kalimin e drejtimit të radhës së kësaj organizate nga Bregu i Fildishtë tek Bangladeshi. Tema kryesore e saj është “vlerat islamike për paqe të qëndrueshme, solidariteti dhe zhvillimi”, me fokus të veçantë tek drama e refugjatëve Rohinga, që janë spastruar etnikisht prej territorit të Myanmarit, duke u shpërndarë në vende fqinjë.
Punimet e seancës së parë u përshëndetën nga Kryeministrja e Republikës Popullore të Bangladeshit, Sheikh Hasina. Për të treguar rëndësinë, që i jep marrëdhënieve me këtë pjesë të botës dhe qasjen bashkëpunuese me të, në Konferencë merr pjesë edhe Ministrja e Jashtme e Kanadasë, zonja Christia Freeland, e cila ju drejtua me një fjalim të vlerësuar, këtij forumi ndërkombëtar.
“Ministri i jashtëm Pacolli pati një takim të shkurtër edhe me Ministren e Jashtme të Kanadasë, Kristia Freeland”, përfundon komunikata.

>
Index:<1770>
Title:<https://www.koha.net/arberi/89209/pacolli-e-quan-lajm-te-mire-per-kosoven-emerimin-e-pompeos-sekretar-shteti/>
Content:<
Ministri i Punëve të Jashtme të Kosovës, Behgjet Pacolli, ka thënë se emërimi i sekretarit të Shtetit amerikan, Mike Pompeo, është lajm i mirë edhe për Kosovën.
Pacolli ka thënë se pret me padurim që me sekretarin e ri të vazhdohet thellimi i bashkëpunimit mes dy shteteve në të gjitha fushat.
“Miratimi i emërimit të Sekretarit të shtetit Amerikan, Mike Pompeo, nga Komiteti për Marrëdhënie me Jashtë i Senatit amerikan është një lajm i mirë dhe i rëndësisë së veçantë edhe për Kosovën. Pres me padurim, që me Sekretarin e ri amerikan të vazhdojmë të thellojmë dhe zgjerojmë bashkëpunimin në mes dy vendeve në të gjitha fushat. Mbështetja amerikane për Kosovën ka qenë dhe do të mbetet jetike për Kosovën qoftë në konsolidimin e shtetit brenda ashtu edhe në forcimin e subjektivitetit dhe integrimit ndërkombëtarë”, ka thënë Pacolli.
>
Index:<1771>
Title:<https://www.koha.net/arberi/89060/keshtu-u-komentua-sot-propozimi-i-veselit-per-platforme-konsensusi/>
Content:<
Rreth pesë temave të renditura si më të rëndësishmet për vendin ka kërkuar konsensus të gjerë kreu i PDK-së, Kadri Veseli.
Ai ka propozuar një platformë pesë-pikëshe, e të parën e ka renditur dialogun, të dytën asociacionin, e treta pikë është renditur ushtria, pas saj si e katërta agjenda evropiane dhe e pesta reforma zgjedhore, proces ky i nisur në 2012, e që nuk përfundoi asnjëherë, raporton KTV.
Letra u është drejtuar liderëve të partive kryesore në vend, Isa Mustafës, Albin Kurtit, Ramush Haradinajt, Fatmir Limajt, Begjet Pacollit e Grupit të Deputetëve të Pavarur.
Ky propozim vjen vetëm dy ditë para mbajtjes së tryezës së thirrur nga LDK-ja, përmes së cilës synohet arritja e një marrëveshjeje të gjerë për tema të mëdha për vendin.
Shefi i deputetëve të LDK-së thotë se kjo platformë e propozuar nga kreu i PDK-së tregon pafuqinë për të kaluar temat e mëdha, për të cilat edhe u ndërtua ky koalicion.
Ndërkohë, në lëvizjen Vetëvendosje kanë thënë se për dallim prej Veselit ata nuk i japin prioritet dialogut e kërkesave për Asociacionin.
Kanë thënë se me letrën ende nuk është marrë lideri Albin Kurti, që është në udhëtim në Sarajevë.
“Për dallim prej Kadri Veselit, ne nuk i japim prioritet dialogut me Serbinë dhe kërkesave të saj për &#39;Zajednicë&#39;, duke e lënë Ushtrinë e Kosovës si të tretën për nga renditja. Mbi të gjitha, ne i japim prioritet zhvillimit ekonomik për prodhim e punësim dhe drejtësisë kundër krimit e korrupsionit. Duket që letra e Veselit ka për qëllim kryesor që një presidenti kontrovers, si Thaçi, t&#39;ia sajojë përreth një ekip uniteti. Ky është gabim e dëm për Kosovën”, ka thënë Tinka Kurti, zëdhënëse e VV-së.
Por, kryeministri Ramush Haradinaj, ka mirëpritur këtë iniciativë të partnerit të tij në koalicion.
Ndërkohë, ende nuk dihet nëse tryezës së thirrur nga LDK-ja për të mërkurën do t’i përgjigjen pozitivisht partitë në pushtet.
Por, në partinë më të madhe opozitare thonë se nëse nuk ka lëvizje konkrete, atëherë mocioni i mosbesimit është e vetmja zgjidhje.
>
Index:<1772>
Title:<https://www.koha.net/kronike/88607/gjenden-dy-femijet-kosovare-qe-u-zhduken-ne-gjermani/>
Content:<
Dy fëmijët kosovarë, Qëndrim Nimonaj 11 vjeçar dhe Leotrim Nimonaj 13 vjeçar, që konsideroheshin të zhdukur në Gjermani, janë gjetur.
Leotrimi dhe Qëndrimi nga e enjtja, 19 prill konsideroheshin si të zhdukur. Por, Ambasada e Kosovës në Gjermani, ka njoftuar se me të marrë informacionin kanë filluar hulumtimet me Policinë gjermane.
Lexo edhe: Reagon Ambasada e Kosovës në Gjermani për dy fëmijët e zhdukur
Ndërkohë, Ambasada e Kosovës në Gjermani nuk ka dhënë detaje tjera se ku janë gjetur ata.
Por, zëvendëskryeministri dhe ministri i Punëve të Jashtme i Kosovës, Behgjet Pacolli, përmes Facebook-ut, ka falënderuar ambasadorin kosovar në Gjermani, Astrit Zemaj, për punën që ka bërë deri në gjetjen e dy fëmijëve kosovarë.
“E falënderojë shumë Ambasadorin e Kosovës në Berlin zt.Astrit Zemaj i cili pa lodhje qëndroj në krye të detyrës së tij në mënyrë dinjitoze. Ai prej momentit kur mori lajmin për moskthimin në shtëpi ( zhdukjen) e dy fëmijëve, qytetarë të Kosovës, e deri te gjetja e tyre, asnjëherë nuk u ndal, duke i kordinuar punët me institucionet gjermane dhe Ministrinë e Punëve të Jashtme të Kosovës. Ju përgëzojë Ambasador!”, ka shkruar Pacolli.
>
Index:<1773>
Title:<https://www.koha.net/arberi/88468/shume-ndermjetes-per-nje-marreveshje/>
Content:<
Zëvendëskryeministri Behgjet Pacolli nuk është konsultuar në Prishtinë për kërkesën bërë Sofjes zyrtare që të ndërmjetësojë në funksion të zhbllokimit të implementimit të Marrëveshjes së energjisë ndërmjet Kosovës dhe Serbisë, pasojat e së cilës situatë janë duke i ndier edhe vendet e Bashkimit Evropian, shkruan sot Koha Ditore.
Me kërkesë të Qeverisë së Gjermanisë, në të tillë proces ndërmjetësimi tashmë është angazhuar Klaus Toepfer.
Pacolli ndodhet për vizitë zyrtare në Bullgari dhe në takimin që ka pasur me homologen e tij, zëvendëskryeministren dhe ministren e Punëve të Jashtme, Ekaterina Zaharieva, është shtruar kërkesa për ndërmjetësim.
Numri dy i Qeverisë e ka arsyetuar favorin që ia ka kërkuar Zaharievës...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1774>
Title:<https://www.koha.net/arberi/87435/pacolli-dekorohet-me-dy-tituj-nga-qarku-i-kukesit/>
Content:<
Sot, në 19 vjetorin e eksodit kosovar në Kukës, Ministrit të jashtëm dhe zëvendëskryeministrit, Behgjet Pacolli, i dorë​zohen nga Qarku i Kukësit dhe qyteti i njohur botërisht për mikpritjen, titujt “ Qytetar Nderi i Kukësit” dhe “Nderi i Qarkut Kukës”.
“Nderimet jepen për kontributin e mëhershëm të Pacollit në mbështetje të luftës çlirimtare, të kampeve të bashkëkombësve larguar nga lufta, si dhe vizionit për zhvleftësimin e kufijve midis shqiptarëve nëpërmjet zhvillimit ekonomik”, ka bërë të ditur Bashkia e Kukësit përmes një komunikate për medie.
Në njoftim thuhet se Pacolli do të qëndroj në Kukës, gjatë pjesës së parë të ditës, ku do të marrë dy mirënjohje nga qyteti dhe qarku i Kukës-Has-Tropojë, nominuar në vitin 2000 për çmimin Nobel për Paqen për mikpritjen që i dha bashkëkombësve të vet kosovarë, larguar nga tmerret e luftës.
“16 prilli është dita kur ky qytet dhe qarku në tërësi përkujton eksodin e kosovarëve 19 vjet më parë, me aktivitete të ndryshëm, ku marrin pjesë qytetarë nga të dy anët e kufirit tashmë të hapur dhe përfaqësues të Institucioneve. Bashkia e Kukësit i akordon, Behgjet Pacolli, titullin “qytetar nderi i Kukësit”, për iniciativën e tij si President për krijimin e Hapësirës së Përbashkët Ekonomike Kombëtare”, thuhet tutje në komunikatë.
Pacolli është dekoruar më herët edhe nga Presidenti i Republikës së Shqipërisë me titullin e lartë “Nder i Kombit”.
>
Index:<1775>
Title:<https://www.koha.net/arberi/87235/pacolli-uron-izraelin-per-70-vjetorin-e-pavaresise-i-ri-ben-thirrje-per-njohjen-e-kosoves/>
Content:<
Zëvendëskryeministri dhe Ministri i Jashtëm, Behgjet Pacolli, i ka dërguar urimet më të ngrohta popullit dhe përfaqësuesve të shtetit të Izraelit me rastin e shënimit të vitit jubilar të 70 vjetorit të Pavarësisë, ndërkohë që i ka bërë thirrje edhe njëherë për ri-shqyrtimin e njohjes de jure të Pavarësisë së Republikës së Kosovës në vitin e dhjetë të ekzistencës së saj si shtet i pavarur dhe sovran.
“Në këtë vit të veçantë​ të shënimit të 70 vjetorit të Pavarësisë, dëshiroj që t’i dërgoj urimet më të sinqerta popullit dhe lidershipit të shtetit të Izraelit. Bashkëjetesa dhe harmonia në mes shqiptarëve të Kosovës dhe hebrenjve ka gjurmë historike shekullore në vendin tonë, duke përfshirë edhe periudhën e lavdishme të ndihmës në shpëtimin e tyre gjatë Luftës së Dytë Botërore. Marrëdhëniet në mes dy vendeve tona kanë shënuar ngritje të vazhdueshme edhe në nivelin Institucional që nga shpallja e Pavarësisë sonë dhjetë vjet më parë, por ky mund të jetë një moment i rëndësishëm për të reflektuar mbi shqyrtimin e njohjes edhe de jure të Kosovës. Presim që në të ardhmen e afërt të kemi përfaqësim të Kosovës në Izrael”, ka thënë kryediplomati kosovar.
>
Index:<1776>
Title:<https://www.koha.net/arberi/86713/cka-u-bisedua-mes-pacollit-e-kotziasit/>
Content:<
Në kuadër të turit të vet ballkanik, ministri i Jashtëm grek, Nikos Kotzias qëndroi në Prishtinë ku u prit në aeroport nga homologu i tij, Behgjet Pacolli, në një ceremoni shumë të ngrohtë dhe miqësore.
Më pas dy ministrat u zhvendosën në Ministrinë e Jashtme, ku pas një takimi kokë më kokë, u zhvilluan bisedimet zyrtare midis dy delegacioneve.
“Ne presim që Greqia të na mbështesë në integrimin tonë ndërkombëtar, si ka bërë dhe më parë, në UNESCO, INTERPOL, etj. Ne duam praninë e investitorëve dhe mallrave greke në Kosovë’’, tha Pacolli, kërkesë që u pranua prej homologut të tij grek, Nikos Kotzias.
Siç njofton kumtesa, ai bëri thirrje për heqjen e pengesave në lëvizjen e lirë të qytetarëve dhe bizneseve kosovarë në Greqi.
Pacolli vlerësoi punën e bërë nga diplomatët grekë në krye të misionit diplomatik në Prishtinë, në krye të EULEX-it, ashtu dhe mbështetjen e Komisionerit Avramopulos për liberalizimin e vizave për Kosovën.
Nga ana tjetër ministri grek e ftoi Pacollin që ta vizitoj Athinën.
“Ejani dhe komunikoni idetë tuaja të mrekullueshme me ndërmarrësit tanë në një forum biznesi midis dy vendeve. Të krijojmë një agjendë pozitive marrëdhëniesh, të përparojmë hap pas hapi, të mos mbetemi të burgosur të historisë’’, njofton kumtesa të ketë thënë Kotzias.
Ai ftoi Kosovën në takimet e organizatës EUROMED, të 7 vendeve të Mesdheut për të shfaqur pozicionet e veta dhe për rritur bashkëpunimin evropian.
“Kosova i takon rajonit dhe ne do ta ndihmojmë Kosovën, sepse ndihmojmë veten’’, tha ministri Kotzias.
Ai gjithashtu citohet të ketë thënë se ka respekt për përpjekjet e Kosovës në ndërtimin e një realiteti të ri në rajon dhe se e mbështet pjesëmarrjen e saj në Samitin e Sofjes. Më tej kryediplomati grek Kotzias shprehu gatishmërinë e vendit të tij për të ndihmuar në bisedimet midis Serbisë dhe Kosovës, për restaurime objektesh të trashëgimisë kulturore, etj.
>
Index:<1777>
Title:<https://www.koha.net/arberi/86593/ministri-i-jashtem-grek-kotzias-viziton-kosoven/>
Content:<
Ministri i Jashtëm i Greqisë, Nikolaos Kotzias, sot qëndron për vizitë zyrtare në Kosovë
Kotzias do të takohet me ministrin e Punëve të Jashtme të Kosovës, Behgjet Pacolli.
Pas takimit ata do të mbajnë një konferencë për media.
>
Index:<1778>
Title:<https://www.koha.net/arberi/86061/daciq-kur-jemi-vetem-me-pacollin-flasim-sikur-te-ishim-te-nje-nene/>
Content:<
Ministri i Punëve të jashtme i Serbisë Ivica Daçiq, në një intervistë për mediumin serb “blic” ka thënë se gjatë takimeve me ministrin e Jashtëm të Kosovës Behgjet Pacollin flasin sikur të ishin të lindur nga një nënë, ndërsa ka shtuar se shefi i diplomacisë kosovare pas takimeve e akuzon atë se bën diversione ndaj Kosovës, transmeton Koha.net.
Në pyetjen se si duken takimet e tij me Behgjet Pacollin, Daçiq është përgjigjur:
“Sikur të na kishte lindur një nënë. Aq bukur flet kur jemi vetëm unë e ai sa që unë ndihem keq. Porse, sapo të dalë nga takimi, ai ankohet se unë ia prish konceptet. Thotë se ‘sapo bëj diçka unë, Daçiq shkon dhe e tërheq një njohje’. Ai personalisht e kupton këtë. Arsyetohet madje se nuk i shkruan kumtesat me të cilat më sulmon, porse disa shërbime”.
Në pyetjen se a merret vesh më mirë me Hashim Thaçin apo Ramush Haradinajn, Daçiqi u përgjigj: “Haradinajn nuk e njoh. Me Thaçin kam punuar dhe më duhet të them se kemi pasur marrëdhënie korrekte”.
Shefi i diplomacisë duke folur për anëtarësimin e Kosovës në OKB, ka thënë se Serbia nuk të do lejojë dhe e ka “arsyetuar” kështu:
“Fakti se nuk do të lejojmë anëtarësimin e Kosovës në organizatat ndërkombëtare nuk është çështje inati ose komploti. Është çështje parimi. Duam zgjidhje që do ta përfshinte edhe këtë segment. Për karrigen e Kosovës në OKB nuk do të na pyesë askush. E po të pyetemi, kjo do të thotë se ne duhet ta thërrasim Rusinë e Kinën dhe atyre t’iu themi ‘lëreni të hyjë KB’. Ose të gjitha vendet që i kam bindur ta tërheqin njohjen, t’i thërras e t’iu them ‘njiheni sërish Kosovën’. Kjo është joserioze”, ka thënë ai.
>
Index:<1779>
Title:<https://www.koha.net/arberi/85799/pacolli-me-serbine-vetem-normalizim-dhe-njohje-reciproke-ndash-kurre-bisedime-per-ndarje/>
Content:<
Ministri i Punëve të Jashtme, Behgjet Pacolli, ka thënë se Kosova nuk do të bisedojë kurrë me Serbinë për një mundësi të shkëmbimit të territoreve apo të ndarjes.
Përmes një shkrimi në Twitter, Pacolli ka thënë se të dyja shtetet duhet të flasin për normalizim të marrëdhënieve dhe për njohje reciproke.
“Kosova nuk ka biseduar dhe nuk do të bisedojë kurrë me Serbinë për shkëmbim të territoreve apo për ide ndarjeje që mbeten në mendjet e politikanëve në Beograd që nga vitet e 1990-ta”, ka shkruar Pacolli në Twitter.
- Daçiq: Prishtina, nëse s’do t’i kishte mentorët me vete, do të pranonte ndarjen e Kosovës -
“Ejani në tryezë dhe të bisedojmë për marrëveshjen e detyrueshme ligjore për normalizim të marrëdhënieve dhe njohje reciproke”, tha ai.
>
Index:<1780>
Title:<https://www.koha.net/arberi/84861/sipas-pacollit-kosova-po-merret-intensivisht-me-asociacionin/>
Content:<
Autoritetet në Prishtinë po punojnë në Marrëveshjen për Asociacionin e Komunave Serbe (Beogradi zyrtar dhe serbët vazhdimisht i referohen si Bashkësi e Komunave Serbe – sqarim ynë). Kështu citohet t’i ketë deklaruar sot gazetës së Beogradit “Blic” ministri i Jashtëm i Kosovës, Behgjet Pacolli, transmeton Koha.net.
Pacolli po ashtu ka thënë se nuk mund të parasheh nëse Marrëveshja do të kryhet brenda tri javësh, që është afati i dhënë nga Lista Serbe dhe Qeveria e Serbisë.
“Qysh para se të ndodhte rasti fatkeq me Gjuriqin, Qeveria jonë ka nisur aktivitetet rreth të gjitha marrëveshjeve të Brukselit, ndër të cilat edhe për Asociacionin”, citohet të ketë deklaruar Pacolli, transmeton Koha.net.
Ai ka shtuar se “faktori politik serb” do të duhej të bashkëpunonte me Qeverinë e Kosovës. Pacolli pëo ashtu është shprehur, sipas raportimit të medave të Beogradit, se Qeveria e Kosovës është e gatshme që me hapa të shpejtë të punojë për ndryshimin e të gjitha marrëveshjeve, pra edhe për Asociacionin”, transmeton Koha.net
>
Index:<1781>
Title:<https://www.koha.net/arberi/84799/akr-pret-sqarime-nga-haradinaj-per-lirimin-nga-puna-te-sefajt/>
Content:<
Fatmir Matoshi, kryetar i Kuvendit të AKR-së dhe zëvendësministër i Mjedisit, në Interaktiv të KTV-së, ka folur për zhvillimet e fundit që lidhen me Qeverinë së Kosovës.
Ai tha se takimet e sotme të partisë janë të rregullta, ku tha të jenë diskutuar ngjarjet e fundit, kryesisht çështja e kërkesës së kryeministrit Ramush Haradinaj për lirim nga detyra të ministrit Flamur Sefaj, por të mos jetë marrë asnjë vendim.
“Ne e kemi diskutuar, por s’kemi marrë asnjë lloj vendimi. Kemi disa riorganizime brenda partisë, në disa degë ku do të mbajmë zgjedhje së shpejti. Kemi folur edhe për funksionimet në Qeveri. Të gjithë e kanë përkrahur punën e ministrit Flamur Sefaj dhe jemi shumë krenarë me punën që e ka bërë në MPB. Ne nuk e kemi pranuar një kërkesë nga kryeministri Haradinaj, kërkesën e ka pranuar ministri Sefaj, për lirim nga detyra, dhe kjo çështje është ende në fazën e diskutimit. Ministri Sefaj ka kërkuar nga kryeministri Haradinaj për disa sqarime shtesë për rastin, dhe sigurisht se ai do t’i merr këto sqarime. Aksioni (për arrestimin dhe deportimin e gjashtë shtetasve turq) s’është ndërmarrë nga MPB, por nga AKI. Kushtetuta dhe Ligjet e përcaktojnë qartë se kujt i raporton drejtori i AKI-së dhe ndoshta i vetmi faj i ministrit Sefaj është që s’e ka njoftuar Kryeministrin me atë se çka po ndodhë por që këtë është dashur ta bëjë drejtori i AKI-së”, tha Matoshi, raporton Koha.net.
Matoshi theksoi se partia ende nuk e ka pranuar kërkesën për shkarkim të ministrit Sefaj, dhe tha se vendimin do ta marrim nesër, ndërsa theksoi se AKR nuk dëshiron që ministri Sefaj të shkarkohet vetëm pse këtë e kërkoi Lista Serbe.
“Këto janë dyshimet e strukturave të AKR-së. Vetëm pak ditë më parë ndodhi ajo që s’ka ndodhur më herët, arrestimin e Gjuriqit”, tha Matoshi, ndërsa në lidhje me deklaratat se kryeministri Haradinaj s’ka qenë i ftuar në takim të ministrit Sefaj me presidentin Thaçi për ta informuar me rastin, tha se “ndoshta Kryeministri ka pasur agjendë tjetër gjatë asaj dite dhe për atë s’ka qenë në takim, por ai ka deklaruar se ka qenë i informuar vazhdimisht”.
Sekretari i AKR-së, Matoshi, tha se Kushtetuta ia jep të drejtën e shkarkimit të një ministri Kryeministrit, por “shpresojmë se ai do ta respektojë partneritetin që e kemi ndërtuar së bashku”.
Ai ka thënë se shpreson se ministrit Sefaj do të vazhdojë punën në Ministri dhe tha se është nder që Kosova të ketë një ministër të kalibrit të Sefajt.
“Niveli i përgjegjësisë së ministrit Sefaj po shqyrtohet dhe mund të kenë ndodhur lëshime. Nëse ministrit i është thënë se është mision sekret, ju siguroj se për këtë çështje s’e ka ditur as presidenti Pacolli. Në bazë të ligjit për AKI-në, Sefaj e di se drejtori i AKI-së e informon Kryeministrin dhe Presidentin”, tha Matoshi.
“Për këtë aksion ka qenë detyrë e shefit të AKI-së që ta njoftojë Kryeministrin e Presidentin, dhe thash që ky mund të ketë qenë lëshimi i ministrit Sefaj, pra që s’e ka njoftuar Kryeministrin. Nëse kjo është e mjaftueshme për kryeministrin, atëherë ne do ta diskutojmë dhe nuk është se kemi ngulur këmbë se si subjekt politik e duam gjithsesi rikthimin e këtij vendimi ose ndryshe. Ne duam ta dimë se deri ku shkon përgjegjësia e ministrit Sefaj”, shtoi ai.
Ai shprehu bindjen se koalicioni qeverisës do të vazhdojë bashkëpunimin deri në fund të mandatit, ndërsa theksoi se AKR do ta mbajë sërish Ministrinë e Punëve të Brendshme gjatë kësaj qeverie.
Sipas tij, ende nuk e kanë një emër që do ta zëvendësojë postin e ministrit Sefaj në rast të një vendimi përfundimtar për largim nga detyra.
Zëvendësministri i Mjedisit, Fatmir Matoshi, foli edhe për mundësinë e shkuarjes së vendit në zgjedhje të reja, dhe tha se kjo mund të ndodhë në demokraci.
Ai tha se AKR po e shqyrton mundësinë e formimit të një grupi të ri parlamentar, tani që kanë mbetur me vetëm dy deputetë në Kuvendin e Kosovës.
“Jemi në bisedime për të formuar një grup të ri parlamentar. Po flasim me deputetë që nuk i përkasin asnjë grupi parlamentar”, shtoi ai.
Matshi tha se deklarata e presidentit turk, Recep Tayyip Erdogan, ndaj kryeministrit Ramush Haradinaj, është e padrejtë dhe e papranueshme dhe tha se ne do të jemi vetë përgjegjës për qeverinë tonë.
>
Index:<1782>
Title:<https://www.koha.net/arberi/84198/pacolli-ia-le-bahtirit-partine-kur-ai-mungon/>
Content:<
Presidenti i AKR-së, Behgjet Pacolli, sot e ka autorizuar zëvendësin e tij dhe njëherësh kryetarin e Mitrovicës, Agim Bahtiri, që të merret me udhëheqjen e partisë.
Portali Veriu.info ka siguruar autorizimin e Behgjet Pacollit, të cilin e ka nënshkruar sot, me ç’rast i ka deleguar gjitha kompetencat e partisë Agim Bahtirit, në rastet kur ai gjendet jashtë vendit.
“Autorizim më të cilin zëvendëspresidenti i AKR-së, Agim Bahtiri, autorizohet që të më zëvendësoj gjatë mungesës time në Kosovë”, thuhet ndër të tjera në këtë dokument.
Ndryshe, ky autorizim vjen pas zhvillimeve dramatike të kësaj jave, të cilat filluan me arrestimin e Marko Gjuriqit të hënën në Mitrovicën e veriut nga Policia e Kosovës, arrestimit dhe deportimin e djeshëm të gjashtë ‘gylenistëve’ të kërkuar nga Turqia dhe kërkesën e sotme të kryeministrit Haradinaj që të jep dorëheqje ministri i MPB-së, Flamur Sefaj që vjen nga radhët e AKR-së, sot
Behgjet Pacolli, është zëvendëskryeministër dhe ministër i Ministrisë së Punëve të Jashtme, ku një pjesë të madhe të kohës qëndron jashtë vendit.
Kujtojmë së Agim Bahtiri ka një afërsi të madhe me Albin Kurtin, pasi që në Mitrovicë bashkëqeverisin AKR dhe VV.

>
Index:<1783>
Title:<https://www.koha.net/arberi/83997/mpj-thote-se-deportimi-i-gylenisteve-sdo-te-duhej-te-ndodhte-ne-asnje-rrethane/>
Content:<
Ministria e Punëve të Jashtme përmes një komunikate për media, ka dënuar fuqishëm deportimin e qytetarëve turq nga Republika e Kosovës.
“Kjo thjeshtë nuk do të duhej të ndodhte në asnjë rrethanë. Republika e Kosovës ka dëshmuar se respekton standardet bashkëkohore demokratike, dhe në këtë kontekst arrestimi dhe deportimi i qytetarëve turq me qëndrim të rregullt në Republikën e Kosovës, është në kundërshtim me frymën e ligjeve të vendit dhe në përplasje të drejtpërdrejtë me normat ndërkombëtare”, thuhet në reagimin e tyre.
Tutje, thuhet se respektimi i të drejtave të njeriut është parakusht i funksionimit demokratik të një vendi, dhe askush me mirë se qytetarët e Republikës së Kosovës, nuk njeh më mirë rëndësinë e tyre universale, e cila tejkalon konceptin shtet-centrik.
“Çfarëdo trajtimi i cilido qytetar të huaj në Republikën e Kosovës, duhet të mbështetet në proces transparent, në përputhje të plotë me Ligjet e vendit, në harmoni me standardet evropiane dhe ndërkombëtare, si dhe në linjë me qasjen perëndimore të respektimit të të drejtave të njeriut”, thuhet ndër të tjera.
Gjithashtu në reagim thuhet se në ditët në vijim, do të kërkojnë përgjegjësi nga të gjithë të përfshirët në këtë veprim, të ofrojnë gjithë informacionin, i cili do të hidhte dritë mbi mënyrën e organizimit, arrestimin dhe deportimin e qytetarëve turq.
“Ministria e Punëve të Jashtme kundërshton këtë veprim, si dhe shpreh keqardhje të thellë për familjarët e të deportuarve”, përfundon reagimi.
Kujtojmë se MPJ udhëhiqet nga Behgjet Pacolli, parti kjo e cila në koalicioni qeverisës udhëheq edhe me Ministrinë e Punëve të Brendshme.
Policia e Kosovës në bashkëpunim me AKI-në kanë kryer arrestimin e gjashtë gylenistëve.
>
Index:<1784>
Title:<https://www.koha.net/arberi/83305/pacolli-nese-ministrat-serbe-hyjne-ne-kosove-do-te-arrestohen/>
Content:<
Ministri i jashtëm kosovar Behgjet Pacolli, ka paralajmëruar se zyrtarët serbë, Marko Gjuriq dhe Nebojsha Stefanoviq do të arrestohen nëse provojnë që të hyjnë sot në territorin e Kosovës.
“Nebojsha Stefanoviq ka pasur leje por i është revokuar ndërsa Marko Gjuriq nuk ka leje deri më sot. Pra për të hyrë sot në Kosovë nuk kanë leje asnjëri prej tyre. Nëse ministrat serb futen në territorin e Kosovës ata do të arrestohen!”, ka shkruar Pacolli në Facebook.
Zyrtarët serbë kanë paralajmëruar për sot pjesëmarrjen e tyre në një panel me temën ‘Gjendja e serbëve në Kosovë’ që do të mbahet në veri të Mitrovicës, pavarësisht se institucionet e Kosovës nuk kanë dhënë leje për qëndrimin e tyre në Kosovë.
Policia e Kosovës ka njoftuar se me qëllim zbatimin e urdhrit të pranuar nga Ministria e Jashtme, ka dërguar njësi revelante në veri për të ndaluar hyrjen e dy zyrtarëve serbë.
>
Index:<1785>
Title:<https://www.koha.net/arberi/83095/pacolli-uron-pervjetorin-e-197-te-te-pavaresise-se-greqise-u-bene-thirrje-ta-njohin-kosoven/>
Content:<
Zëvendëskryeministri i Kosovës dhe ministri i Punëve të Jashtme, Behgjet Pacolli, ka uruar popullin grek me rastin e përvjetorit të 197-të të Pavarësisë.
Ka thënë se Kosova e Greqia ndajnë vlera të përbashkëta demokratike, prandaj u ka bërë thirrje institucioneve të këtij vendi, ta njohin pavarësinë e Kosovës.
Postimi i Pacollit në Facebook:
Sot, Greqia po feston përvjetorin e 197-të të Pavarësisë.
Popullit grek dhe përfaqësuesve të Institucioneve i dëshiroj urimet më të sinqerta për më shumë begati, zhvillim dhe mirëqenie.
Kosova dhe Greqia ndajnë vlera të përbashkëta demoratike dhe kanë orientim të qartë Euro-Atlantik.
Thërras Institucionet e këtij vendi, që të reflektojnë edhe njëherë dhe ta njohin Republikën e Kosovës si shtet të Pavarur dhe Sovran. Greqia nuk ka asnjë arsye që mos ta njoh Kosovën. Ajo ka qenë dëshmitare e të gjitha zhvillimeve politike në Kosovë dhe rajon dhe rrotën e historisë nuk mund ta kthejë askush mbrapa. Greqia duhet ta bëj hapin e parë të njohjes nga pesë vendet mos-njohëse të BE-së.
>
Index:<1786>
Title:<https://www.koha.net/arberi/102903/rritet-pakenaqesia-e-qytetareve-me-punen-e-institucioneve-38-per-qind-e-qytetareve-gati-per-proteste/>
Content:<
Anketa e Pulsit Publik tregon një rënie të përgjithshme të kënaqshmërisë së qytetarëve me punën e shumicës së institucioneve ekzekutive, legjislative dhe gjyqësore të Kosovës.
Vetëm 32.5 për qind e qytetarëve janë deklaruar se janë të kënaqur me institucionet kryesore të Kosovës, krahasuar me 36 për qind të tyre në tetor të vitit që shkoi.
Rreth 33 për qind e qytetarëve janë deklaruar të kënaqur me punën e kryeministrit. Ndërsa 30 për qind të kënaqur me punën e institucioneve qendrore. Sa u përket institucioneve legjislative, 33 për qind e qytetarëve janë të kënaqur me punën e Kuvendit. Ndërsa 32.5 për qind janë të kënaqur me punën e kryetarit të Kuvendit. Sipas matjeve të Pulsit Publik, presidenti gëzon nivelin më të lartë të kënaqshmërisë mes qytetarëve, pasi anketa tregon se rreth 40 për qind e të anketuarve janë të kënaqur me punën e presidentit.
Të anketuarit po ashtu kanë deklaruar se papunësia, korrupsioni dhe varfëria, janë tri çështjet më të mëdha të cilat ndikojnë në mirëqenien e tyre sociale, transmeton KP.
Sipas këtyre të dhënave ka një rënie të përgjithshme të kënaqshmërisë me ekzekutivin, gjyqësorin dhe legjislativin. Përveç rënies së kënaqshmërisë me performancën e institucioneve kyçe, qytetarët kanë shprehur kënaqshmëri të ulët sa i përket orientimit momental politik që ka vendi.
Vetëm 50 për qind kanë deklaruar se janë shume të pakënaqur me orientimin momental politik dhe vetëm 15 për qind të tyre janë të kënaqur.
Sipas të dhënave ka mundësi të ketë edhe protesta për shkak të pakënaqësisë. Nisur nga këto të dhëna më pak se 38 për qind e qytetarëve kanë shprehur gatishmëri për një gjë të tillë.
Mbi 50 për qind e të anketuarve perceptojnë se zgjedhjet në Kosovë janë demokratike. Mbi 50 për qind kanë deklaruar se komunat e tyre punojnë sipas prioriteteve të qytetareve dhe 53 për qind kanë thënë se ligjet dhe Kushtetuta janë demokratike.
Të anketuarit janë shprehur edhe për lirinë e shprehjes që gëzojnë mediat në Kosovë ku mbi 52 për qind e tyre mendojnë se ka liri të shprehjes në media.
Sa i përket korrupsionit sipas matjeve të Pulsit Publik, institucionet me më së shumti prezencë të korrupsionit janë gjykatat, pasuar nga KEDS-i dhe administrata qendrore. Ndërsa institucioni me më pak korrupsion sipas perceptimit të qytetarëve është policia.
>
Index:<1787>
Title:<https://www.koha.net/arberi/99333/haradinaj-qe-nga-arrestimi-i-gjuriqit-ne-kosove-marredheniet-me-listen-serbe-jane-te-nderlikuara/>
Content:<
Tashmë është bërë e zakonshme që seancat e Kuvendit të ndërpriten në mungesë kuorumi.
Kjo ndodhi edhe gjatë të enjtes, pavarësisht se në rend dite ishin edhe 13 pika të mbetura, raporton KTV.
LDK-ja, si parashtruese e interpelancës për Haradinajn, kërkoi përgjegjësi rreth ndarjes së subvencioneve në veri prej 2 milionë eurosh nga ministri i Bujqësisë, Nenad Rikallo.
Deputeti Lutfi Zharku ka thënë se këto mjete të ndara janë kryekëput për qëllime politike.
Në mbrojtje të ministrit Rikallo doli kryeministri.
Haradinaj ka thënë se Rikallo po bën punë të mirë në krye të ministrisë.
Por, veçoi se marrëdhëniet me Listën Serbe janë përkeqësuar pas arrestimit të Marko Gjuriqit.
Më i ashpër ndaj Haradinajt është shprehur shefi i Grupit Parlamentar të LDK-së, Avdullah Hoti.
Ndërsa, Vetëvendosje e akuzon ministrin Rikallo se po i zbaton politikat e Serbisë në Kosovë, duke i diskriminuar qytetarët dhe favorizuar një komunitet.
Por, deputetë të pushtetit e shohin të panevojshme mbajtjen e kësaj interpelance.
Në fund të interpelancës, LDK-ja propozoi rezolutë, por nuk u hodh fare në votim, pasi deputetët munguan në sallë.
>
Index:<1788>
Title:<https://www.koha.net/video/99332/haliti-nuk-ka-bir-nene-qe-udheheq-seancen-e-ua-ben-qejfin-120-deputeteve/>
Content:<
Xhavit Haliti edhe një herë tjetër është përplasur me deputetët, gjatë kryesimit të seancës.
Vetëvendosje dhe LDK-ja propozuan që të votohet rezoluta e harmonizuar kundër korrupsionit, por kjo nuk u lejua nga Haliti, gjë që ngjalli reagime, raporton KTV.
Haliti edhe një herë tjetër drejtoi seancën i nervozuar karshi deputetëve.
Megjithatë, kjo rezolutë nuk ka marrë votat e mjaftueshme që ta kaloj.
Në kohën e deklarimeve jashtë rendit të ditës, deputetja Albulena Haxhiu, ka kërkuar bashkim opozitar e qytetar për ta rrëzuar Qeverinë.
E ka quajtur zhvatëse Qeverinë Haradinaj, pas vendimit për rritjen e pagave 100 për qind.
Ndërsa, në kohën e pyetjeve parlamentare deputetët kanë ngritur shqetësime të tjera.
Në mungesë të ministrave përkatës në seancë, shumë pyetje të deputetëve nuk kanë marrë përgjigje.
>
Index:<1789>
Title:<https://www.koha.net/arberi/98882/nje-seance-e-kuvendit-vazhdon-e-nje-tjeter-nis-te-enjten/>
Content:<
Kryesia e Kuvendit ka njoftuar zyrtarisht se të enjten do të vazhdojë seanca me pikat e papërfunduara më 5, 6 dhe 8 qershor.
Pas tyre, në Kryesinë e Kuvendit, u vendos që të fillojë seanca e re.
Seanca të enjten nis në orën 10:00.
>
Index:<1790>
Title:<https://www.koha.net/arberi/98462/kosova-i-jep-lamtumiren-e-fundit-yllit-te-vet-te-futbollit/>
Content:<
I jepet lamtumira e fundit legjendës së futbollit të Kosovës, Vokrri
17:50 - Legjenda e futbollit të Kosovës, Fadil Vokrri është varrosur me nderime të larta shtetërore në varrezat e qytetit të Prishtinës.
Qindra qytetarë, zyrtarë të lartë e sportistë i kanë dhënë lamtumirën Vokrrit, i cili dje kishte pësuar sulm në zemër.
Ceremonia e varrimit ka përfunduar rreth orës 17:40.


Ceremonia e varrimit të Fadil Vokrrit
17:10 - Sot i jepet lamtumira e fundit legjendës së futbollit kosovar dhe kreut të Federatës së Futbolli të Kosovës, Fadil Vokrri.
Qindra qytetarë janë grumbulluar në Dragodan, te varrezat e qytetit të Prishtinës, transmeton Koha.net.


15:51 - Qindra qytetarë janë grumbulluar në Dragodan, te varrezat e qytetit të Prishtinës, për t’i dhënë lamtumirën e fundit legjendës së futbollit të Kosovës, Fadil Vokrri.
Pamjet i sjellin gazetarët e Grupit KOHA që po përcjellin ngjarjen e fundit në agjendën e ceremonisë me të cilën Kosova e përcjell për në banesën e fundit yllin e vet të futbollit.
Nga jo që shihet, Vokrri do të pushojë në mes të një hapësire që do të kthehet në memorial për të.
Ceremonia e varrimit të tij nis në orën 17:00.


Zyrtarë serbë kanë ardhur në homazhe për Fadil Vokrrin
15:49 - Në ceremoninë mortore për kreun e Federatës së Futbollit të Kosovës, Fadil Vokrri, i cili vdiq dje, në Prishtinë kanë ardhur zyrtarë të lartë të futbollit të Serbisë dhe nga ish-klubi ku luajti Vokrri – Partizani i Beogradit.
KALLXO.com merr vesh se në Prishtinë për t’i dhënë lamtumirën e fundit kanë ardhur ish-kryetari i Federatës Serbe të Futbollit, Tomisllav Karaxhiq dhe kryetari i klubit Partizani, Millorad Vuçeviq.
Mediumi ka siguruar fotografi të veturave me të cilat kanë ardhur nga Beogradi zyrtarët e futbollit serb.
Për sigurinë e këtyre zyrtarëve të lartë po përkujdeset Policia e Kosovës.
Në homazhet e zhvilluara në hollin e Kuvendit të Kosovës sot është parë edhe zyrtari i FIFA-s, Zvonimir Boban.
Këto janë fotot e veturave të zyrtarëve të futbollit serb që kanë ardhur në Prishtinë për t’i dhënë lamtumirën e fundit legjendës së futbollit kosovar, Fadil Vokrri, i cili ka qenë edhe lojtar i klubit beogradas Partizani dhe i përfaqësueses së Jugosllavisë.


Haradinaj: Vokrri mbajti gjallë frymën e sportit edhe në vitet 1990-1999
15:14 - “Ndarjet nga një sportist i dalluar kanë dimensionin e vet dhe, të parët që preken janë sportistët, bashkë lojtarët, ata që kanë ndarë shumë momente të sportit me të. Fadili bënë përjashtim. Fadil Vokrri ishte i të gjithëve. Nuk e di kush nuk ka qenë i afërt me të. Fadili ishte një sportist shpirtbardhë, i cili mërzitej nga lajmet e këqija për këdo qofshin, jo vetëm në sport, e i gëzohej lajmeve të mira për të gjithë”.
Kështu tha kryeministri Ramush Haradinaj, në mbledhjen komemorative me rastin e ndarjes nga jeta të Kryetarit të Federatës së Futbollit të Kosovës, Fadil Vokrri.
Duke folur për rolin që kishte Vokrri për sportin kosovar, kryeministri tha se Fadili e kishte mbijetuar një krenari të sportit në kohëra jo të lehta për popullin tonë edhe para viteve të ’90-ta.
“Ai e mbajti gjallë frymën e sportit edhe mes viteve 1990-1999 dhe u kthye për t’i dhënë edhe njëherë përkrahjen sportit, sportistëve, jo vetëm futbollistëve, jo vetëm Federatës së Futbollit, por gjithë Kosovës, në periudhën e re të shtet ndërtimit. Falë tij Kosova u kthye në familjen e sportit, familjen e futbollit, në FIFA dhe falë tij Kosova sot e gëzon respektin në arenën ndërkombëtare. Pra, ai na bëri shumë miq për sportin, për vendin”, tha Haradinaj.
Me këtë rast, kryeministri Haradinaj siguroi familjen Vokrri se sot nuk janë vetëm ata me dhimbje, por janë të gjithë, sepse Fadili ishte dhe do të mbetet çdo herë i të gjithëve me kujtimet më të mira.
Para të pranishmëve, nga një fjalë e mbajtën edhe kryetari i Komitetit Olimpik të Kosovës, Besim Hasani, sekretari i Federatës së Futbollit të Kosovës, Eroll Salihu, presidenti i Federatës Shqiptare të Futbollit, Armand Duka.
Ndërsa në emër të familjes Vokrri të pranishmit me një fjalë i përshëndeti i biri i Fadil Vokrrit, Gramoz Vokrri. “Është tepër vështirë ta përshkruaj babin tim. Besoj se vepra e tij flet vet. Andaj më lejoni t’ju falënderoj të gjithëve, për përkrahjen e vazhdueshme, se Fadil Vokrri nuk ishte vetëm i joni, por ishte i gjithë Kosovës. I qoftë i lehtë dheu i Kosovës!”, tha ai.
Të pranishëm në mbledhjen komemorative ishin edhe kryetari i Kuvendit të Republikës së Maqedonisë, Talat Xhaferi, përfaqësues të Federatës Shqiptare të Futbollit, përfaqësues të Federatës së Futbollit të Kosovës, përfaqësues të FIFA-s, kryetar të komunave dhe personalitete të tjera.
Varrimi i të ndjerit bëhet sot me nderime shtetërore në varrezat e Prishtinës, në ora 17:00.

Deputetët nderojnë Vokrrin
14:25 - Deputetët e Kuvendit të Kosovës kanë nderuar kryetarin e ndjerë të Federatës së Futbollit të Kosovës, Fadil Vokrri.
Në mbledhjen komemorative kanë mbajtur fjalime kryeparlamentari Kadri Veseli, kryeministri Ramush Haradinaj, presidenti i Komitetit Olimpik të Kosovës, Besim Hasani, serketari i FFK-së, Eroll Salihu, kryetari i FSHF-së, Armando Duka dhe Gramoz Vokrri, djali i legjendës së futbollit.
“Fadili ishte sinonim i gëzimeve tona, ishte sinonim i lajmeve të mira për Kosovën, ishte sinonim i gjërave të bukura të vendit tonë, sinonim i shpresave për një Kosovë që bën historinë në fushën e gjelbër të sportit më të bukur në botë, futbollit. Para së gjithash, Fadil Vokrri ishte sinonim i njeriut të ndershëm të Kosovës, prandaj dhimbja është e madhe. Humbja po ashtu. Një humbje kombëtare. Kemi humbur legjendën e futbollit tonë, në kohën kur më se shumti kërkohej përkushtimi, profesionalizmi dhe atdhedashuria sportive e tij. Ne do ta vazhdojmë ëndrrën e tij, duke mundësuar që të rinjtë e Kosovës të luajnë në kampionatet e futbollit botëror, të shënojnë gola për ta nderuar vendin tonë dhe kujtimin heroit të futbollit tonë, Fadil Vokrrit”, tha kryetari i Kuvendit, Kadri Veseli.

Nis mbledhja komemorative e Kuvendit për Vokrrin
14:10 -Ka nisur mbledhja komemorative e Kuvendit të Kosovës në nderim të Fadil Vokrrit, legjendës së futbollit, i cili vdiq të shtunën në moshën 57-vjeçare.
Vokrri, që ishte kryetar i Federatës së Futbollit të Kosovës, vdiq pas një sulmi në zemër.
Prej orës 12:00 për dy orë u bënë homazhe për Vokrrin në hollin e Kuvendit të Kosovës.
Varrimi i Vokrrit bëhet në orën 17:00 në varrezat e qytetit në Prishtinë.

Homazhe për Vokrrin
Kanë nisur homazhet për Fadil Vokrrin, legjendën e futbollit shqiptar, që vdiq dje në moshën 57-vjeçare, pas një sulmi në zemër.
Homazhet po bëhen në hollin e Kuvendit të Kosovës, me ceremoni shtetërore.
Aty janë parë të pranishme figurat më të larta shtetërore, kolegë të të ndjerit e dashamirë të shumtë.
>
Index:<1791>
Title:<https://www.koha.net/arberi/97829/haradinaj-per-fushaten-e-pdk-se-e-nismes-kur-tju-dale-gjumi-ne-i-kemi-kryer-punet/>
Content:<
00:15 - Kryeministri i Kosovës, Ramush Haradinaj, ka komentuar nisjen e “fushatës parazgjedhore” të partnerëve të tij qeverisës, PDK-së dhe Nismës.
Sipas tij, kur t’ju del atyre gjumi “tashmë do të jenë punët e kryera”.
“Kur t’ju del gjumi atyre ne i kemi kryer punët. Kemi menaxhuar me modesti, por kemi fituar në 7 komuna në zgjedhjet e fundit. Për pak ishim në tetë komuna fitues. Kemi punë stabile e kush ka nevojë le të punojë më shumë”, ka thënë ai në Interaktiv të KTV-së.

Haradinaj thotë se 300 mijë euro për det për veteranët janë shenjë respekti
00:09 - Kryeministri i Kosovës, Ramush Haradinaj, e ka vlerësuar si shenjë respekti vendimin e dhënies së 300 mijë eurove për t’i dërguar në det 1500 veteranë të luftës.
Sipas tij, kjo është shumë e vogël dhe se mund ketë përfitues që nuk meritojnë gjë të tillë.
“E di se duket keq vendimi i dhënies së 300 mijë eurove për det për veteranët. Ka ndonjë përfitues që nuk e meriton. Por një pjesë e madhe e tyre përpos traumave kanë edhe probleme shëndetësore. kemi dëgjuar shumë rate të vetëvrasjeve. Janë shumë pak para, më besoni për një respekt moral e emocional në shoqëri, për një paqe”, ka thënë ai.

Haradinaj akuzon Agron Mustafën për dështimin e PTK-së, s’përjashton mundësinë që dikush i AAK-së të bëhet drejtor
00:03 - Kryeministri i Kosovës, Ramush Haradinaj, ka fajësuar ish-drejtorin e Postës dhe Telekomit të Kosovës, Agron Mustafa, për keqmenaxhim dhe sjellje afër bankrotit të ndërmarrjes.
“Kam shkuar te Posta dhe Telekomi për t’i parë si është gjendja se ne jemi pronarë e mbikëqyrës. Gjendja është e rëndë. Telekomi është në bankrot. Kam përshtypjen që nuk i kanë të qarta problemet as ata që janë brenda, pasi edhe vetë disa janë shkaktarë. Po fshihen pas problemeve me rroga, por dikush e ka pruar atë. Pa menaxhment, me në krye Agron Mustafën, s’ndodhin ato probleme. Ata e kanë pruar atë gjendje. E dhimbshme është gjendja. Interesimi s’është t’i ndëshkojmë punëtorët, por do të ishte veprim i brendshëm një plan që e rikthen kompaninë dhe që shkojnë përpara, ndryshe bankroton”, ka thënë ai. “Është dashur të përfshihen të gjitha masat, përfshirë uljen e pagave dhe të bëhet plani transparent që ta shohin të gjithë se për çka po bëhet fjalë e të mos mashtrohen as punëtorët. Ndoshta një pjesë e njerëzve kanë dëshirë me e bankrotua, se kanë opsione tjera. Por ne si Kosovë e ata punëtorë duhet të mendojnë seriozisht si të veprojmë”.
Pas kësaj deklarate, Haradinaj ka thënë se nuk e përjashton mundësinë që dikush nga partia e tij të marrë postin e drejtorit në PTK. Sa i përket spekulimeve se Gent Begolli nga AAK-ja do të konkurrojë për këtë pozitë, Haradinaj ka thënë se e mirëpret një person si Begolli në atë pozitë.
“Procesi i emërimit vjen përmes seleksionimit. Kemi involvuar një proces të rekrutimit anglez. Kur të vjen në qeveri propozimi, e emërojmë, por procesi nuk është aty. Emërimet kalojnë në disa procese e te ne vijnë 2/3 e ne e zgjedhim. Nëse është kuadër i AAK-së që i plotëson kushtet e dëshiron ta provojë veten pse jo, s’jam kundër. Jo vetëm i AAK-së, edhe i partive tjera, por kushdo që e merr e merr një bombë të kurdisur. Një problem të madh dhe s’do të jetë e lehtë. Kam dëgjuar që Gent Begolli ka qenë i interesuar, por nuk e di a ka hy në procesin e intervistimit. Genti është djalë i gjallë. Ka qenë drejtor në Prishtinë dhe ka treguar menaxhim të mirë e kam dëgjuar fjalë të mira për të. Por nuk është emërim i pastër politik. Mund të ndodhë të mos vije, por mund të ndodhë edhe të vijë. Kisha pas dëshirë, por nuk është në dorën time”, ka shtuar ai.

Haradinaj: Sikur qeveria e kaluar të ishte e përgjegjshme, s’do të paguanim 53 milionë euro për Bechtel & Enkan
23:58 - Kryeministri i Kosovës, Ramush Haradinaj, ka akuzuar qeverinë e shkuar për mosrespektim të kontratës me Bechtel & Enkan për autostradën “Arbën Xhaferi”. Sipas tij, po të ishte e përgjegjshme ish-qeveria, tani nuk do të kishte nevojë të paguhen 53 milionë euro shtesë për këtë kompani.
“Kontratat janë të ndjeshme. Ata kanë bërë kontratë me afate kohore edhe me penalti nëse nuk përmbushet afati. Sikur të kishte marrë përgjegjësinë qeveria e hershme, do të mund të ishte shumë më e vogël. Qeveritë tona në të kaluarën kanë menduar se mund t’i ikin në pakufi dhe unë është dashur ose ta lë të vazhdonte ose ta ndërprerja, por Bechtel & Enka nuk është AXOS se sikur të shkonim në Arbitrazh shuma do të ishte më e madhe sepse nuk kemi pasur shans ta fitonim. Opinionet ligjore të njerëzve tanë vërtetojnë se jemi gabim. Jo vetëm kaq, por krijimi i një konflikti të tillë rrezikon përmbylljen e një projekti dhe rrethanat tjera të rënda të vendit. Duhet të jemi të kujdesshëm”, ka thënë Haradinaj.
Sipas tij, sikur ish-ministri i Infrastrukturës, Lutfi Zharku të bënte marrëveshje më herët me Bechtel & Enkan, Kosova tani nuk do të paguante kaq shumë para. Haradinaj në Interaktiv të KTV-së ka thënë se po të priste akoma për marrëveshje, shuma deri në pranverë do të arrinte në 100 milionë euro.

Haradinaj: S’ka Zonë Ekonomike në Malishevë, nëse shpronësimi është i shtrenjtë
23:45 - Kryeministri i Kosovës, Ramush Haradinaj, ka paralajmëruar se nëse do të jetë kosto e lartë shpronësimi në Bajë të Malishevës për ta shndërruar në Zonë Ekonomike, kjo nuk do të bëhet.
Sipas tij, ka informata se mund të jetë e shtrenjtë dhe nëse del të jetë ashtu, “më mirë t’i japim para komunës që të zhvillohet se të bëjmë shpronësim”.
“Kur të vjen kosto, mundet ministri i Financave të thotë se kjo nuk bën dhe vendoset ashtu. Është mirë nëse shpronësimi s’del i shtrenjtë. Edhe vetë zëvendëskryeministri Fatmir Limaj do të tërhiqet nëse e sheh që është kosto e lartë”, ka thënë ai.

Haradinaj: Sivjet bëhet Ushtria dhe liberalizimi i vizave
23:39 - Sipas kryeministrit të Kosovës, Ramush Haradinaj, vendi sivjet do të bëhet me Ushtri dhe se qytetarët e Kosovës do të mund të udhëtojnë pa viza.
Në Interaktiv të KTV-së, Haradinaj ka thënë se procesi i dhënies së mandatit të Ushtrisë së Kosovës është në fazën finale dhe ajo do të bëhet së shpejti, qoftë me ndryshime kushtetuese ose me ligj.
“Një proces i dhënies së mandatit të Ushtrisë së Kosovës përmes ndryshimeve kushtetuese e ka mbërri finalen e vet. Kosova mundet të dërgojë në parlament ndryshimet kushtetuese, por s’e ka votën dhe mundet ta dërgojë si ligj. Tash është çështje e zgjidhjes cilën rrugë dëshiron ta ndjekë Kosova. Është mirë t’ia shpjegojmë partnerëve dhe këtë po e bëjmë. Këtë vit do të mandatohet Ushtria e Kosovës. Është e pashmangshme. Partnerët i kanë ato rezervat për procesin, por ka një kuptueshmëri. Nuk është e përmbyllur andaj e kemi vonuar në respekt të tyre. Edhe ne e meritojmë respektin si Kosovë. I kemi pritur dhe tash është koha të veprojmë. Do të veprojmë në harmoni me partnerët ndërkombëtarë”, ka thënë ai.
Sa i përket liberalizimit të vizave, Haradinaj ka thënë se Evropa ka një mirëkuptim për kosovarët sepse janë vendi i vetëm në rajon që s’mund të udhëtojnë lirshëm.
“Kemi disa etapa për liberalizim. Vlerësimi që vjen tash nga Komisioni Evropian është tejet i rëndësishëm. Kalon edhe në Parlamentin e BE-së e këshillin e ministrave që japin vlerësimin e vet, bazuar në pikëpamjet nacionale. Kemi informata se ka një mirëkuptim edhe pse jemi të vetmit në rajon pa viza edhe pse kemi treguar kujdes, disiplinë në marrëveshjet e ndërsjella dhe demarkacioni ka qenë kthesë e madhe dhe e ka bërë të veten. Parashihet brenda këtij viti, por i ka tri etapa”, ka shtuar ai.

Haradinaj thotë se me platformën e tij Kuvendi ka kompetenca të plota për dialogun
Kryeministri i Kosovës, Ramush Haradinaj, ka thënë se partitë politike e kanë keqkuptuar platformën e qeverisë për fazën e fundit të dialogut me Serbinë.
Sipas tij, partitë e kanë vlerësuar joserioze dhe të dëmshme për vendin duke mos i marrë me vëmendje të gjitha pikat e platformës.
Ai ka thënë se partitë opozitare e kanë akuzuar për dhënien e udhëheqjes së dialogut presidentit Hashim Thaçi, por shton se kjo platformë i ka dhënë kompetencë të plotë parlamentit për ratifikim të marrëveshjes.
“Diskutime ka pas më herët për një platformë dhe që ta respektojmë këtë debat e këto diskutime ne morëm veprim si qeveri i propozuam kuvendit platformë. Ka qenë materie mbi të cilën Kuvendi ka mundur ta plotësojë e ndryshojë. Nuk u kuptua drejt nga Kuvendi, pasi partitë nisën një proces paralel të tryezave dhe si rezultat i kësaj vendosa ta tërheqim. Qeveria është e gatshme të kthehet me propozimin e vet, ose me vendos edhe konsulta me partitë parlamentare e me i marrë ato propozimet që dalin nga tryezat. Jemi të hapur. Duam unitet rreth platformës”, ka thënë Haradinaj për Interaktiv të KTV-së. “Parlamenti e aprovon arritjen e një marrëveshje dhe është neni nëntë që thotë se vetëm Parlamenti e legjitimon marrëveshjen. Kjo ishte thelbi dhe është dashur të shfrytëzohet nga Parlamenti që të marrë përsipër procesin”.
Sipas Haradinajt, skena politike duhet të merret vesh sa më shpejtë për dialogun dhe të shfrytëzohet “afati kohor para ndryshimeve në BE dhe zgjedhjeve atje”.
“Nëse ne tash nuk biem dakord mund ta humbim këtë hap. I lus të gjithë kolegët që të mos mbesim peng i situatave e ta humbim mundësinë për ta nxjerrë atë që është e mirë për Kosovën”, ka deklaruar ai.
Sa i përket pikës që Thaçi të udhëheqë dialogun dhe jo qeveria, Haradinaj ka thënë se “nuk është njeri i tavolinave dhe nuk ka aftësi të jashtëzakonshme negociuese”.
Ai ka shtuar se me Thaçin duhet të jetë një ekip gjithëpërfshirës me anëtarë të të gjitha partive parlamentare si dhe të ketë anëtarë të shoqërisë civile.
Për deklaratat e Thaçit se Kosova mund të përballet me kompromis të dhimbshëm, Haradinaj ka thënë se kjo ka qenë “gjuhë e joshjes që të bindë serbët për t’u ulur në tavolinë”
“Për mua është e dhimbshme se ne duhet të pajtohemi me Serbinë. Duhet të pajtohemi për njohje reciproke. E vërteta nuk mund të zhbëhet. Vetëm për shkak të atyre krimeve të rënda ka ndërhyrë edhe NATO. Pajtimi është kompromisi i dhimbshëm. Por ky pajtim është në të mirë të të dy popujve. Për Kosovën do të hapej perspektiva euroatlantike”, ka thënë Haradinaj.
>
Index:<1792>
Title:<https://www.koha.net/arberi/94653/shtyhet-seanca-e-kuvendit/>
Content:<
14:36 - Kuvendi i Kosovës ka konfirmuar zyrtarisht se seanca e paraparë për 23 maj është shtyrë për një ditë tjetër, ndërsa për vazhdimin e saj do të dilet me njoftim të ri.

Seanca e Kuvendit e paraparë për ditën e nesërme është shtyrë.
Lajmin e ka bërë të ditur shefi i Grupit Parlamentar të LDK-së, Avdullah Hoti, duke thënë se kuvendi është bërë jo funksional.
“Seanca e nesërme e Kuvendit shtyhet. Kuvendi është bërë jofunksional. Kuvendit i ka humbur kuptimi, si institucioni me i lartë i shtetit. Është urgjente funksionalizimi i institucioneve legjitime, përmes zgjedhjeve te lira e demokratike”, ka shkruar Hoti në Facebook, duke mos zbuluar arsyet e shtyrjes.
Për ditën e nesërme ka qenë e paraparë të vazhdohen punimet e seancës plenare me pikat e papërfunduara më 16, 17, 18, 20 dhe 26 prill, si dhe seancës me pikat e papërfunduara nga data 3 maj, transmeton KP.
Ndër pikat e rendit të ditës kanë figuruar tri interpelanca për kryeministrin Ramush Haradinaj, e po ashtu edhe propozimi i Grupit Parlamentar të Lëvizjes Vetëvendosje për shkarkimin e nënkryetares së Kuvendit, Aida Dërguti.
>
Index:<1793>
Title:<https://www.koha.net/arberi/93664/topalli-12-ore-pune-ne-dite-per-0-86-cente-ne-ore-eshte-skllaverim/>
Content:<
Deputeti i PSD-së Faton Topalli sot në Kuvendin e Kosovës ka paraqitur shifra e fakte, që sipas tij bëjnë shkelje ligjore të të drejtave të punëtorëve të punësuar në sektorin privat, transmeton Koha.net.
“Dua të flas për një shkelje ligjore, shkeljen më të madhe që ka filluar me përfundimin e luftës dhe aktualisht ka përfshirë mbi 220 000 qytetar të cilët punojnë në sektorin privat. Nëse këtij numri ia shtojmë edhe 30 deri 40 % të punësuarve ilegal, atëherë kjo shifër do të ishte rreth 300 000 mijë”, tha në fillim të fjalës së vet Topall.
Sipas tij, ata të cilët kanë kontrata pune ju figuron në kontratë se duhet të punojnë 8 orë, ndërsa punojnë nga 12 orë në ditë, nuk kanë kompensim për orët shtesë, për punën të shtunave dhe të dielave, nuk kompozohen për orët e natës, nuk marrin pushimin vjetor sipas kontratës dhe largohen nga puna pa paralajmërim.
Topalli konstatoi se kjo është shkelje e ligjit me dy këmbë, kjo është fshehje e tatimit, kjo është pasurim me veprime të jashtëligjshme, kjo është diskriminim dhe kjo na kthen në vitin 1886, kur punëtorët e Çikagos demonstrojnë, derdhin gjak me një maj dhe vdesin për implementimin e orarit të punës 8 orë.
Aq më keq që kjo shkelje e ligjit i dëmton edhe ata ndërmarrës të rregullt, që respektojnë Ligjin e Punës, por ky fakt i bënë të pabarabartë dhe me pasoja ekonomike në një konkurrence të padrejtë me ndërmarrjet që shkelin Ligjin.
“Unë e ngrita sot këtë temë, jo pse është temë e panjohur sepse kjo është një sekret publik të cilin e din Kryeministri, Ministri i Punës dhe Mirëqenies Sociale, Prokuroria, Policia, Inspektoriati i Punës, pra e dinë të gjithë.
Po e ngris si temë sepse kudo që kam kontakte me punëmarrës, një prej problemeve kryesore që kanë , përveç pagave që nuk sigurojnë mbijetesë, është orari i gjatë i punës.
Tani nëse një punëtorë punon 6 ditë në javë, nga 12 orë, në ditë që i bie 72 ore në javë, respektivisht 288 orë në muaj, atëherë punëtori që ka rrogën 250 Euro, fiton 86 cent në orë, por nëse ai e ka rrogën minimale prej 170 eurosh në muaj i bie të fitoj 59 cent në orë” tah Topalli.
Ky nuk është vetëm trajtim i pa dinjitetshëm, ky nuk është vetëm diskriminim, ky është skllavërim. Skllavërim në shekullin 21, në vendin i cili pretendon të bëhet pjesë e bashkimit evropian ndërsa sa i përket respektimit të Ligjit të Punës është 132 vite prapa idesë së Shteteve të Bashkuara, e le më vendeve evropiane, disa prej të cilave janë duke eksperimentuar për ta bërë orarin e punës 6 orë në ditë.
Me respektimin e orarit të punës, sipas Ligjit të punës, ne jo vetëm që do t’i kthenim punëtorit një të drejtë legjitime dhe sado pak dinjitetin e humbur, por do të siguronim edhe rreth 73 000 vende të reja të punës.
53 Inspektorë të punës janë pak për të kontrolluar mbi 70 000 ndërmarrje ekonomike, por Kosova ka edhe 9000 policë, ka konstatuar në fund Topalli.
>
Index:<1794>
Title:<https://www.koha.net/arberi/91620/platforma-per-dialog-veshtire-te-marre-vulen-e-kuvendit/>
Content:<
Ndërtimi i një ekipi gjithëpërfshirës, i cili udhëheq bisedimet e dialogut Kosovë-Serbi, po shihet si i pamundur për shkak të dallimeve pozitë-opozitë, por edhe brenda vetë partnerëve të koalicionit.
Me gjithë vullnetin e shprehur nga partitë për të arritur konsensus në fazën finale të dialogut, çështja kryesore që i ndan ato është roli prijës i presidentit Hashim Thaçi në këtë proces, shkruan sot “Koha Ditore”. Njohës të rrethanave kanë thënë se një Platformë e mirëfilltë do të duhej të nxirrej pas përfundimit të një debati të gjerë politik dhe shoqëror.
Propozimi i kryeministrit Ramush Haradinaj që komanda e dialogut t’i lihet Thaçit nuk gëzon mbështetje as brenda koalicionit qeverisës. Partneri i tretë për nga fuqia - Nisma Socialdemokrate është deklaruar kundër propozimit të Haradinajt.
Në kabinetin Haradinaj nuk kanë treguar se si, do t’i trajtojnë dallimet brenda koalicionit sa i përket rolit që duhet t’i jepet presidentit. Vetëm kanë thënë se Platforma do të diskutohet në Kuvendin e Republikës së Kosovës, “dhe pastaj do të jetë vendim i Kuvendit se çka do të ndodhë më tutje” ... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1795>
Title:<https://www.koha.net/arberi/90357/sindikata-e-punetoreve-te-rtk-se-leter-me-shqetesime-kuvendit-te-kosoves/>
Content:<
Sindikata e Punëtoreve e RTK-së në një letër drejtuar deputetëve të Kuvendit të Kosovës, ka shprehur shqetësim me mosmiratimin e Ligjit për RTK-në, moszgjidhjen e çështjes së financimit të përhershëm dhe të pavarur për RTK-në, si dhe digjitalizimin, procese këto të pakalueshme për funksionimin normal të RTK-së.
SPERTK ka kërkuar nga Kuvendi i Kosovës si themelues i RTK-së, ta ndihmojë mediumin e vetëm publik në vend, duke zgjidhur urgjentisht çështjen e financimit të pavarur, miratimin e Ligjit të ri, kalimin në transmetim HD dhe digjitalizimin e arkivit.
Po ashtu, SPERTK ka kërkuar nga Kuvendi i Kosovës, që mënyra e financimit të RTK-së të bëhet direkt nga taksapaguesit e Kosovës, përmes faturave të energjisë elektrike. Kjo do të ishte forma më mirë e cila do të garantonte pavarësi editoriale për RTK-në.
Letra e plotë e SPERTK:
Të nderuar deputetë të Kuvendit të Kosovës, sindikata SPERTK është e shqetësuar me gjendjen aktuale në RTK, e cila dita-ditës vetëm po rëndohet. Disa herë ju kemi shkruar dhe kemi qenë pjesëmarrës në punëtoritë e organizuara nga Komisioni për Media në Kuvendin e Kosovës, duke ju njoftuar me gjendjen jo të mirë të mediumit të vetëm publik në vend. SPERTK kërkon nga Komisioni për Medie i Kuvendit të Kosovës, të di se ku ka mbetur çështja e miratimit të Ligjit të ri të RTK-së. Ka pasur disa nisma që RTK-së t&#39;i bëhet zgjidhje, por deri tani asgjë konkrete. SPERTK është e shqetësuar me mosmiratimin e Ligjit për RTK-në, po ashtu me moszgjidhjen e çështjes së financimit të përhershëm dhe të pavarur për RTK-në, si dhe digjitalizimin, procese këto të pakalueshme për funksionimin normal të RTK-së. Të nderuar deputetë disa herë ju kemi njoftuar si sindikatë për kushte të rënda pune në të cilat punojnë kolegët ta në, duke filluar nga studiot e improvizuara, teknikë e stërvjetëruar e RTK-së, e cila është donacion nga Japonia që i është dhënë RTK-së në vitin 2000.
Të nderuar deputetë, mediumet publike në rajon këto çështje i kanë të zgjidhura qysh moti. SPERTK kërkon nga kuvendi i Kosovës si themelues i RTK-së, ta ndihmojë mediumin e vetëm publik në vend, duke zgjidhur urgjentisht çështjen e financimit të pavarur, miratimin e Ligjit të ri, kalimin në transmetim HD dhe digjitalizimin e arkivit. SPERTK kërkon nga Kuvendi i Kosovës, që mënyra e financimit të RTK-së të bëhet direkt nga taksapaguesit e Kosovës, përmes faturave të energjisë elektrike. Kjo do të ishte forma më mirë e cila do të garantonte pavarësi editoriale për RTK-në.
Të nderuar deputetë të Kuvendit të Kosovës, është mundësia e fundit për t&#39;i zgjidhur këto çështje me rëndësi për RTK-në, ndryshe fajin për mosfunksionimin e mediumit publik në vend do ta bartni edhe ju si themelues të RTK-së, ku për 20 vite rresht nuk ishit në gjendje t&#39;i zgjidhnit këto probleme për RTK-në.
>
Index:<1796>
Title:<https://www.koha.net/arberi/88264/kusari-lila-thote-se-nuk-do-ta-votojne-platformen-e-qeverise-per-dialogun/>
Content:<
Deputetja e Kuvendit të Kosovës nga radhët e subjektit Alternativa, Mimoza Kusari-Lila, ka thënë se Qeveria e Kosovës e udhëhequr nga Ramush Haradinaj e ka marrë vulën në Beograd.
Në televizionin publik ajo ka thënë se nuk do të votohet platforma e Qeverisë për dialog me Serbinë.
“Rreziku më i madh i kësaj Qeverie është se e ka marrë vulën në Beograd. Është pritur pesë orë që të vijnë deputetët e Listës Serbe për t’ia dhënë votën Haradinajt. Serbia e mbanë karrigen e Qeverisë Haradinaj. Kjo qeveri me 50 deputetë me vulë në Beograd synon të krijojë legjitimitet për dialog me Serbinë”, ka thënë ajo.
>
Index:<1797>
Title:<https://www.koha.net/arberi/88215/kush-kujt-ia-vodhi-propozimin-per-ligjin-per-referendum/>
Content:<
21:23 - Procedimi i nismës për projektligjin për referendum nga Grupi i Deputetëve të Pavarur kishte nxitur reagime nga Vetëvendosje që kishte akuzuar ish-deputetët e saj për vjedhje.
Tani dy-ish bashkëpartiaket, Fitore Pacolli. që ka mbetur në VV. dhe Shqipe Pantina. që tash është në GDP, kanë dhënë sqarime të ndryshme për këtë situatë të krijuar.
Pacolli ka thënë se i gjithë drafti ishte punë e nisur në kohën kur ishin bashkë të gjithë në VV e më pas u vazhdua nën udhëheqjen e Albulena Haxhiut. Në anën tjetër, Pantina ka thënë se meritë për këtë draft ka pasur edhe Faton Topalli i GDP-së që e dërgoi këtë nismë në Kuvend.
“Ne edhe për interpelanca kur i dërgojmë dalim në konferencë dhe tregojmë se këto ditë do të dalim me nismë për interpelancë. Në të njëjtën mënyrë ka bërë edhe deputetja Albulena Haxhiu. Në konferencë ka thënë se të hënën do ta dërgojë këtë nismë në Kuvend, dhe ajo është dërguar menjëherë para se ta bëjë Albulena. Ai ka filluar në kohën sa ishim bashkë, por puna më e madhe u bë nga deputetja Haxhiu që doli edhe publikisht se tani do ta dërgojë në Kuvend. Deri sa ishim bashkë ai dokument ishte i draftuar deri në një pikë, ndërsa menjëherë pas ndarjes Albulena punoi në atë dokument me grupin punues brenda VV-së. Normalisht se ajo është autore”, ka deklaruar Pacolli në Rubikon të KTV-së.
Në anën tjetër, Pantina ka thënë se në atë draft kanë pasur gisht edhe deputetët e GDP-së.
“E para, nuk kemi praktikuar që t’i paralajmërojmë ditë apo javë më parë se çka kemi plan të bëjmë. E kemi dërguar direkt në Kuvend. Mendojmë se nuk kemi çka të bëjmë zhurmë, puna flet vet. E dyta, projektligji që po flitet është hartuar nga i njëjti që e ka proceduar në Kuvend edhe në kohën as ishim bashkë. Ai e ka krijuar grupin punues. Ai është hartuar nga një grup ekspertësh dhe përkthimin e kam bërë unë. Ka e-maila që unë u kam dërguar draftin anëtarëve me ndryshimet që kam bërë. Haxhiu ka qenë anëtare e grupit sepse ishte kryesuese e komisionit për legjislacion. Mandej mbeti në gjysmë dhe kemi thënë se kur kemi dalë nga VV-ja një pjesë të madhe të kontributit e kemi lënë aty, por kokat tona i kemi marrë me vete, njohurit ë e dijet. Do t’i shfrytëzojmë edhe tani e tutje për çdo politikë që do të jetë në interes të vendit”, është shprehur Pantina.


Pacolli i thotë Deliut se po shërben si zëdhënëse e Veselit

21:10 - Deputetja e Vetëvendosjes, Fitore Pacolli, ka deklaruar se deputetja e PDK-së, Blerta Deliu-Kodra, po shërben si zëdhënëse e kryeparlamentarit Kadri Veseli.
Këtë deklaratë, Pacolli e dha në Rubikon të KTV-së, pas përplasjes me Deliun lidhur me fyerjet që ka bërë së fundmi në Kuvend, kryetari i PDK-së.
Teksa Deliu akuzonte për deklarata të rrejshme dhe shpifje deputeten tjetër të VV-së, Drita Millaku, që së fundmi pati përplasje të ashpër me Veselin, Pacolli e pyeti Deliun se përse po e mbron Veselin, sikur të ishte zëdhënëse e tij.
“Jam anëtare e kryesisë së PDK-së dhe natyrisht që mbroj kryetarin, si dhe atë që është për t’u mbrojtur”, u përgjigj Deliu.


Pozita e opozita akuzojnë njëra-tjetrën për shmangie nga votimet



21:08 - Pozita dhe opozita kanë akuzuar njëra-tjetrën se po ikin nga votimet, vetëm që rivalët politikë të mos arrijnë t’i kalojnë propozimet në Kuvend.
Deputetja e AAK-së, Teuta Haxhiu, dhe deputeti i LDK-së, Driton Selmanaj, në Rubikon të KTV-së, kanë akuzuar njëri-tjetrin për ikje nga votimi, duke e vlerësuar këtë si metodë të re në parlamentin e Kosovës.


Përplasjen për viza, Deliu e Pacolli e vazhdojnë në Rubikon

20:26 - Pak ditë pas përplasjes për liberalizim të vizave, deputetet Fitore Pacolli nga Vetëvendosje dhe Blerta Deliu nga PDK-ja e kanë vazhduar debatin në Rubikon të KTV-së.
Të dyja kanë akuzuar njëra-tjetrën për manipulime dhe shpifje.
“Në bazë të asaj që kemi dëgjuar nga përfaqësuesi i BE-së, në raportin e tre ekspertëve, në bazë të Raportit të vendit dhe strategjisë së BE-së janë lëshuar disa vërejtje dhe kam thënë se unë konstatoj se nuk do të ketë liberalizim vizash sivjet”, ka thënë Pacolli, teksa Deliu ka thënë se kjo nuk ekziston dhe se Pacolli tash ka ndërruar fjalët.


Selmanaj: Qeveria e sheh veten të pafuqishme në raport me opozitën

Sipas deputetit të LDK-së, Driton Selmanaj, qeveria po e sheh veten të pafuqishme në raport me opozitën.
Në Rubikon të KTV-së, në debatin për parlamentarizmin kosovar, Selmanaj ka thënë se pozita po implementon disa strategji për t’i ikur përballjes me opozitën.
“Karakteristikë e kësaj legjislature është se votë popullore më shumë ka në opozitë. Qeveria duke e parë veten të pafuqishme në raport me opozitën ka nisë të implementojë disa strategji. E para është që të shtyjë debatet parlamentare që të humbë relevanca e tyre, më pas është ikja nga pyetjet parlamentare dhe mosgatishmëria për përgjigje në komisionet parlamentare kur ftohen ministrat. Kjo tregon se qeveria ka intencë të tërheqjes e të mos përballet me opozitën”, ka deklaruar Selmanaj.

>
Index:<1798>
Title:<https://www.koha.net/arberi/88014/ke-kuvendi-i-pafuqishem-dhe-me-shume-mangesi/>
Content:<
Mangësi të shumta ka konstatuar Komisioni Evropian në Raportin e progresit, në pjesën që i kushtohet organit më të lartë përfaqësues - Kuvendit.
Mosushtrimi i kontrollit mbi Qeverinë, dështimi për t’i zgjedhur anëtarët e bordeve në bazë të meritave, miratimi i ligjeve në procedurë të përshpejtuar dhe pa debat - janë disa prej mangësive të institucionit më të lartë ligjvënës, që evidentohen në Raportin e progresit, shkruan Koha Ditore.
Si shqetësuese përmenden mungesa e shpeshtë e deputetëve në seancat plenare, polarizimi i vazhdueshëm politik dhe hedhja e gazit lotsjellës brenda sallës së Kuvendit.
Raporti, i cili u publikua të martën, fillimisht i bën një përshkrim mosfunksionimit të punës së Kuvendit për muaj të tërë, duke ndikuar edhe në mospërmbushjen e obligimeve që dalin nga agjenda evropiane... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1799>
Title:<https://www.koha.net/arberi/87988/qeveria-injoron-serish-kuvendin-nuk-merr-pjese-ne-debatin-per-mishin-e-prishur/>
Content:<
Edhe një herë tjetër, Kabineti qeveritar injoroi pjesëmarrjen në seancat e Kuvendit.
Për tri orë debat, askush nga Qeveria Haradinaj, që numëron 5 zëvendëskryeministra dhe 21 ministra, nuk mori pjesë në debatin parlamentar për skandalin me mish të prishur, raporton KTV.
Por, në pjesën e dytë të debatit u shfaq ministri, Abelard Tahiri.
Iniciuesja e këtij debati, deputetja Ganimete Musliu, ka ngritur shqetësimet për cilësinë e produkteve të importuara. Derisa, ka lavdëruar punën e Agjencisë së Ushqimit dhe Veterinarisë për asgjësimin e mishit të prishur që u importua nga Belgjika.
Edhe deputetë të partive të tjera kanë thënë se qytetarët janë të rrezikuar me cilësinë e produkteve të ushqimit.
Debati për shkarkimin e drejtorit të Agjencisë së Ushqimit, Valdet Gjinovci, ka përplasur në diskutime PDK-në dhe Vetëvendosjen.
Akuza kishte se edhe deputetët janë pjesë e skandalit me mish të prishur dhe se kryeministri Haradinaj nuk mund ta shkarkojë shefin e Agjencisë së Ushqimit.
Në këtë debat parlamentar, deputetët kërkuan nga Prokurori i Shtetit t’i hetojë rastet e importimit të produkteve të ushqimit me afat të skaduar.

>
Index:<1800>
Title:<https://www.koha.net/arberi/87779/perplasje-ne-kuvend-per-milionat-e-uck-se/>
Content:<
Me përplasje me fjalë mes deputetit Xhavit Haliti dhe atij të LDK-së, Anton Quni, ka nisur seanca e Kuvendit të martën.
Kryesuesi Haliti ka shfrytëzuar foltoren e Kuvendit, për t’iu kundërpërgjigjur Qunit, i cili në një emision televiziv kishte deklaruar se Haliti ka marrë 8 milionë marka nga Ahmet Krasniqi për UÇK-në, raporton KTV.
Haliti ka kërkuar fakte për këtë, duke thënë se do të dorëhiqet nëse vërtetohet një gjë e tillë.
Por, menjëherë ka reaguar deputeti i LDK-së, i cili ka thënë se do të publikojë në detaje shifrën e gjithçka tjetër lidhur me ngjarjet e luftës.
Debati në Kuvend për luftën ka vazhduar mes deputetëve të opozitës e pozitës, gjatë kohës kur shqyrtohej raporti i punës së KOSTT-it.
Disa nga deputetët e koalicionit qeverisës u vonuan në seancë, pasi ishin për homazhe në Poklek, por deputetët e LDK-së akuzuan se këtë po e bëjnë vetëm për përfitime politike.
Ndërkohë, Kuvendi në këtë seancë miratoi formimin e një Komisioni Hetimor Parlamentar lidhur me ndriçimin e rastit të dëbimit të gjashtë shtetasve turq.
Në pjesën e parë të kësaj seance me shumicë votash janë miratuar edhe nëntë emrat për anëtarë të Këshillit Shtetëror të Cilësisë.
Ndërsa, Kuvendi ka zgjedhur edhe dy anëtarët e Komisionit të Pavarur për Media, Viloeta Kelmendi dhe Maja Sllaviq, derisa anëtari i tretë që duhet të jetë i një komuniteti tjetër, nuk ka arritur t’i marrë votat e mjaftueshme.
Pikë e rendit të ditës ishte edhe përzgjedhja e drejtorit të Agjencisë për Menaxhimin e Komplekseve Memoriale, por asnjëri nga dy kandidatët Arbër Hadri e Driton Mulaj nuk morën votat e mjaftueshme.

>
Index:<1801>
Title:<https://www.koha.net/arberi/87773/kuvendi-pa-kuorum-per-te-votuar-rekomandimet-per-shendetesi-ndash-seanca-vazhdon-neser/>
Content:<
21:54 - Iniciuesja e interpelancës së ministrit të Shëndetësisë, Uran Ismajli, deputetja e LVV-së, Fatmire Mulhaxha Kollçaku, pas përfundimit të debatit mbi sistemin e shëndetësisë në Kosovë, ka lexuar rekomandimet e paraqitura nga grupi iniciues i interpelancës, raporton KP.
Rekomandimet:
Qeveria e Kosovës të fillojë me funksionalizimin dhe shtrirjen e plotë të sistemit informativ shëndetësor dhe të bëjë publik kalendarin e aktiviteteve.
Qeveria e Kosovës të implementojë të 22 masat e rekomanduara nga raporti i auditorit.
Qeveria e Kosovës dhe Ministria e Shëndetësisë të hartojnë dhe të përgatisin parakushtet për sistemin informativ shëndetësor, ku përfshihen lisat e shërbimeve të sistemit shëndetësor në Kosovë në institucionet publike dhe ato private.
Rishikimi i Ligjit për sigurime shëndetësore i parashikuar në programin legjislativ për në qershor të vitit 2018.
Kuvendi i Kosovës t’i kërkojë Bankës Qendrore të Kosovës të paraqes jo më vonë se 60 ditë pune raport të detajuar mbi financat dhe operacionet e kompanive të sigurimit të licencuara, të cilat ofrojnë sigurimet private shëndetësore.
Qeveria e Republikës së Kosovës bazuar në raportin e përformancës të auditorit të përgjithshëm, të adresojë në institucionet e drejtësisë rastet e shkeljeve dhe të dëmit financiar nga mos implementimi me kohë i projektit të Sistemit Informativ Shëndetësor.
Por, për shkak të mungesës së kuorumit, rekomandimet nuk u hedhën në votim, kurse seanca ndërpreu punimet për të vazhduar nesër në ora 11:00.

Zeka i quan budallenj gazetarët që fotografojnë pacientët në emergjencë
20:08 - Deputeti i Nismës Socialdemokrate, Milaim Zeka, ka thënë se shëndetësia do të jetë gjithmonë problem në Kosovë pasi mjekët, sipas tij, nuk kanë haber në punën e menaxhimit.
Zeka ka sugjeruar ministrin e Shëndetësisë, Uran Ismajli që të trajnojë mjekët dhe motrat medicinale për mënyrën e komunikimit me gazetarë, ku këta të fundit i ka quajtur ‘budallenj që fotografojnë pacientët në emergjencë’.
“Është shumë me vlerë dhe respektim i së drejtës elementare të një pacienti nëse MSH i trajnon mjekët dhe motrat medicinale për mënyrën e komunikimit me gazetarë. Jemi i vetmi vend në kontinentin evropian ku gazetari hyn në emergjencë dhe e incizon pacientin e përgjakur, e fotografon në sallën e operacionit. Kjo është edhe shkelje flagrante e të drejtave të njeriut edhe budallallëk i gazetarëve e mungesë totale e profesionalizmit të tyre, por ne budallain duhet ndal, nuk duhet me ia hap derën e emergjencës e me hi ai me fotografu një aksident e me pa fëmija babën ose nënën duke iu bërë operacion ose që ne shpeshherë lexojmë rreth diagnozës së pacientëve”, tha deputeti Zeka, raporton KP.

Baftiu: Mungesa e sigurimeve po i kushton buxhetit të Kosovës
19:37 - Deputetja Besa Baftiu, nga Grupi i Deputetëve të Pavarur tha se mungesa e sigurimeve shëndetësore është një padrejtësi e madhe që po i bëhet qytetarëve për shkak të paaftësisë, papërgjegjësisë si dhe keqmenaxhimit që po i bëhet sektorit të shëndetësisë tash e sa vite.
Ajo tha se mungesa e sigurimeve shëndetësore po ju kushton jo vetëm qytetarëve të vendit, por edhe buxhetit të Kosovës, pasi që sipas saj për çdo vit ndahen miliona euro për trajtim të pacientëve jashtë institucioneve publike.
“Mungesa e sigurimeve shëndetësore po ju kushton jo vetëm qytetarëve tanë, por edhe buxhetit të Republikës së Kosovës, për çdo vit ndahen miliona euro për trajtim të pacientëve jashtë institucioneve publike. Po ashtu, janë dhënë miliona euro si nga buxheti po ashtu edhe nga donatorët për implementimin e sistemit informativ shëndetësor, por sot ky sistem është në fazën e parë, gjë të cilën na e argumentoi edhe raporti kombëtar i auditimit për efikasitetin dhe efektivitetin e SISH-it. Në këtë raport thuhet se ka pasur keq menaxhim, nuk ka pasur koordinim në mes të ministrisë së Shëndetësisë dhe palëve përgjegjëse, në këtë projekt ka pasur edhe keq menaxhim dhe keq përdorim të mjeteve financiare, nuk është punuar sipas planit të veprimit për implementimin e SISH-it të publikuar me strategjinë sektoriale për sistemin informativ shëndetësor 2010-2020, ku sipas këtij plani SISH-it do të ishte në fazën përfundimtar e”, tha ajo.

Avdyli: Gjendja në shëndetësi, pasojë e mos seriozitetit tonë
19:35 - Deputeti i LDK-së, Haxhi Avdyli, ka shprehur shqetësimin e tij lidhur me gjendjen e krijuar në shëndetësi, duke thënë se në këto 15 vite i ka munguar prioriteti këtij sektori duke bërë kështu të humbë hapin në ngritjen e një sistemi funksional shëndetësor.
Sipas tij, me financimin me të ulët në shëndetësi është e pamundshme të ofrohet shërbime shëndetësore të mira.
“Reforma shëndetësore ka ngecur, edhe sot jemi i vetmi vend pa sigurime shëndetësore dhe jemi jo vetëm me mungesë të sigurimeve shëndetësore, por jemi edhe vendi me nivelin me të ulët të financimit në shëndetësi. Sot gjendja në shëndetësi është e keqe, si pasoj e shumë mungesave, duke filluar nga mungesa e barnave nga më baziket, si shiringat, e deri të mungesat mujore të insulinave, citostatikëve e tjera. Reforma e filluar e cila do të parashikonte implementimin e pagesës nga buxheti në sigurime ka ngecur dhe afati po shtyhet edhe me tutje, si pasoj e mos gatishmërisë dhe mos serioziteti tonë për t’u marrë me këtë reformë”, theksoi Avdyli, raporton KP.
Ai ka kërkuar rritjen e buxhetit për shëndetësinë, granteve të komunave për shëndetësi dhe bashkëpunimin për sigurimet shëndetësore. Sipas tij, para se të fillohet me sigurimet shëndetësore, duhet të bëhet riorganizimi i Ministrisë së Shëndetësisë.

Sveçla: Gjendja në shëndetësinë e Kosovës është jashtëzakonisht e keqe
19:34 - Në emër të grupit të Lëvizjes Vetëvendosje, Xhelal Sveçla tha se gjendja në shëndetësinë e Kosovës është jashtëzakonisht e keqe dhe sipas tij këtë më së miri e dëshmon që figurat politike kërkojnë shërim jashtë vendit duke anashkaluar atë të Kosovës.
Ai tha se është jashtëzakonisht e rëndësishme që sistemi shëndetësor dhe shëndetësia në përgjithësi të vendoset në prioritet të parë për këtë Qeveri.
Sipas tij, të gjitha qeveritë shëndetësinë nuk e kanë pas prioritet dhe e kanë parë si një shancë për të zhvatur disa pare këtu aty, apo për të rehatuar familjarë apo militant familjar, raporton KP.
“Se sa jo serioze ka qenë puna e deritanishme për SISH-in, ndër të tjera dëshmohet edhe me faktin se nga buxheti i dedikuar për të 24 për qind e pagesave të bëra nuk kanë të bëjnë asgjë me SISH-in, por si për shembull rasti i renovimit e sanimit të ashensorëve të QKUK-së. Në të njëjtën kohë ka munguar mbështetja me staf që është planifikuar me planin e veprimit në emër të vetë kufizimeve buxhetore, kjo vetëm sa dëshmon që në rastin më të mirë ka munguar trajtimi i SISH-it si prioritet. Prandaj, kjo edhe duhet të ndërpritet dhe ne ju ftojmë votoni rekomandimet tona në mënyrë që të fillojmë me reforma të thella në shëndetësi drejt përmirësimit të gjendjes së saj. Sa më parë do të jetë më mirë, më lirë dhe çka do të jetë më me rëndësi më pak vuajtje të qytetarëve tanë çoftë si pacient, çoftë familjarë të tyre”, tha ai.

Brovina: Edhe pa SISH-in mund të realizohen sigurimet shëndetësore
19:33 - Deputetja e PDK-së, Flora Brovina theksoi se nga Zyra Kombëtare e Auditimit ka konstatuar se SISH-i nuk ka qenë funksional.
Megjithatë, ajo ka shprehur optimizmin e saj se me punët që ka filluar t’i ndërmarr ministri i ri, do të ketë lëvizje në këtë drejtim.
“Fatkeqësisht auditimi vërteton se SISH-i nuk ka qenë plotësisht funksional dhe nuk ka qenë plotësisht efektiv në planin e implementimit deri në vitin 2014. Deri në 30 për qind të përfshirjes nuk ka arritur të implementohet. Kjo ngecje ka shkaktuar edhe mos zhvillimin e implementimit të SISH-it të fondit të sigurimeve shëndetësore, që do të thotë që ka munguar parakushti për funksionimin e këtij projekti”, tha ajo, raporton KP.
Brovina tha se mungesa e SISH-it nuk është pengesë për realizimin e sigurimeve shëndetësore, pasi mund të fillojnë me sigurimin e fondit, ose edhe vet Qeveria të ndajë mjete për fondin sepse kështu është vepruar edhe tek shtetet tjera.
Mirëpo, sipas deputetes Brovina, sigurimet shëndetësore nuk mund të jepen pa pasur protokolle. Por sipas saj, nëse presin deri në përfundim të protokolleve, atëherë mund të vonohen në sigurimin shëndetësor.

Ismajli e pranon se ka pasur të meta në implementimin e SISH-it
18:42 - Ministri i Shëndetësisë, Uran Ismajli, tha se Sistemi Informativ Shëndetësor, i cili ka nisur para shtatë viteve, ende nuk është implementuar në 30 për qindëshin e paraparë.
Ai gjatë fjalës së tij në Kuvendin e Kosovës tha se ministria që ai drejton ka nisur projektin për implementimin e SISH-it në vitin 2011 dhe ai është paraparë të kryhet në tri faza, ku në dy fazat e para përfshihej implementimi dhe pilotimin e sistemit në 30 për qind të vendit dhe kjo është paraparë deri në fund të vitit 2014.
“Faza e tretë që përfshinë implementimin e sistemit në gjithë territorin e vendit parashihej të përfundoj në vitin 2020. Asnjërën fazë të këtij projekti unë s’e kam gjetur të realizuar plotësisht ashtu siç ishte e planifikuar me dokumente strategjike. Në 5 institucione ku është shtrirë SISH-i është konstatuar se vetëm 39 e pacientëve janë evidentuar në sistemin informativ, pra një përqindje e ulët. Natyrisht nuk duhet të hedhet gurë e baltë mbi projektin, ka pasur të mira, fakti i mirë ka qenë që është iniciuar si ide, janë bërë dokumentet strategjike, janë bërë përpjekje që të arrihet, mirëpo raporti i bërë nga zyra e auditorit na ka treguar se ky projekt ka pasur shumë të meta”, tha Ismajli, raporton KP.
Ai shtoi se Këshilli Nacional i SISH-it do të ketë para vetes edhe një dokument shumë të rëndësishëm, pasi gjatë kësaj kohe MSH-ja ka arritur të hartojë një plan, i cili parasheh që brenda 18 muajve të realizohet implementimi i Sistemit Informativ Shëndetësor në tërë Kosovën.
Ismajli tha se gjatë këtyre muajve parashihet qartë të gjitha aktivitet që duhet përfunduar.

Kollçaku: Kosova, i vetmi vend në rajon pa sigurime shëndetësore
Deputetja e Lëvizjes Vetëvendosje, Fatmire Mulhaxha-Kollçaku ka akuzuar të gjitha qeveritë e deritashme për mos implementimin e ligjeve bazike për qytetarët, siç është ai për sigurimet shëndetësore. Sipas saj, tash e 15 vjet është dashur të ishte ligji për sigurimet shëndetësore dhe të implementohej.
Këto komente ajo i bëri në interpelancën e ministrit të Shëndetësisë, Uran Ismajli, të thirrur nga LVV-ja, për Sistemin informativ dhe sigurimet shëndetësore publike dhe private në Kosovë.
“Mungesa e sigurimeve shëndetësore publike, situata e mjekimit adekuat e pacientëve në Kosovë po vështirësohet nga dita në ditë në mungesë edhe të SISH-it edhe sigurimeve shëndetësore. Në kushtet kur Kosova është vendi më i varfët në regjion e Evropë, me jetëgjatësinë mesatare me të ulët, me investimin me të ulët në sektorin shëndetësor në raport me Bruto Produktin vendor, si dhe i vetmi vend në rajon pa sigurime shëndetësore. Qasja jo serioze dhe jo vetëm që nuk siguron të drejtën elementare për të marrë shërbime shëndetësore, që bënë pjesë në të drejtën themelore të njeriut, por varfëron akoma me shumë popullatën ashtu të varfër duke pasur parasysh impaktin në ekonominë e vendit”, tha Mulhaxha-Kollçaku.
Ajo tha se sigurimet private që mbajnë monopolin aktualisht në mungesë të zbatimit të Ligjit për sigurime publike, abuzojnë në të shumtën e rasteve, ndoshta ka përjashtime, me ndërprerjen e kontratave me pacientët të cilët në vitin e ardhshëm duhet të vazhdojnë një kurim me të shtrenjtë.
Deputetja Kollçaku tha se në fund të debatit do të paraqesin një mocion duke harmonizuar me të gjitha grupet parlamentare, raporton KosovaPress.
>
Index:<1802>
Title:<https://www.koha.net/arberi/86635/kuvajti-vazhdon-ndihmen-per-kosoven/>
Content:<
Kryetari i Kuvendit të Republikës së Kosovës, Kadri Veseli, ka pritur sot në takim Grupin Parlamentar të Miqësisë Kuvajt – Kosovë, të kryesuar nga Waleed Altabtabae, deputet i Parlamentit të Kuvajtit dhe Kryetar i Grupit të Miqësisë, njofton kumtesa nga Kuvendi, transmeton Koha.net.
Veseli i njohu mysafirët nga Kuvajti me zhvillimet aktuale në Kosovë dhe përparimet e saj si në rrafshin ndërkombëtar, ashtu edhe në aspektin e brendshëm.
Ai falënderoi parlamentarët kuvajtianë për mbështetjen e vazhdueshme të shtetit të tyre për Kosovën në institucionet kryesore ndërkombëtare, si dhe për lobimin tek shtetet islamike për njohjen e pavarësisë së Kosovës.
Deputetët nga Kuvajti shprehën kënaqësinë që gjenden për vizitë në Kosovë dhe për të arriturat e saj në shumë fusha.
Duke shprehur dëshirën dhe gatishmërinë për thellimin e marrëdhënieve e të bashkëpunimit midis dy vendeve, ata theksuan se kjo vizitë është një mundësi e mirë për tu njohur me zhvillimet në të dyja vendet dhe për të forcuar bashkëpunimin ndërmjet parlamenteve respektive.
Ata konfirmuan mbështetjet e Kuvajtit për Kosovën edhe në të ardhmen. Kreu i delegacionit të Kuvajtit, Waleed Altabtabae, ftoi kryeparlamentarin Veseli për vizitë zyrtare në Kuvajt, për të forcuar bashkëpunimin midis dy vendeve edhe në fusha tjera, me theks të veçantë në ekonomi.​
>
Index:<1803>
Title:<https://www.koha.net/arberi/84719/opozita-i-rikthehet-retorikes-per-zgjedhje-te-parakohshme/>
Content:<
Me daljen e Listës Serbe nga Qeveria e Kosovës, koalicioni qeverisës ka humbur shumicën në Kuvend, çka ka nxitur reagimin e shpejtë të një pjese të spektrit opozitar për zgjedhje të parakohshme. Por, bazuar në gjendjen aktuale, Qeveria nuk e ka shumicën, por as opozita nuk i ka 61 votat e nevojshme për rrëzimin e Qeverisë, po që se asaj nuk i bashkohet Lista Serbe.
Subjekti politik që po inkurajon pjesën tjetër të spektrit politik në Kuvend për zgjedhje të parakohshme, siç shkruan REL, është Lidhja Demokratike e Kosovës, e cila ndonëse në opozitë, tash për tash përbën grupin më të madh parlamentar.
Deputeti Arben Gashi, nga Lidhja Demokratike e Kosovës (LDK), tha për Radion Evropa e Lirë se një Qeveri e pakicës nuk mund ta udhëheq vendin, andaj sipas tij, vendi duhet të shkojë në zgjedhje sa me parë.
"Kur ka krizë politike dhe humbje të legjitimitetit, rruga më e drejtpërdrejtë dhe më e shkurtër e rikthimit të legjitimitetit dhe përfaqësimit demokratik dhe institucional, është ajo përmes zgjedhjeve. Në këto rrethana, LDK preferon që të shkohet në zgjedhje në mënyrë që të kemi institucione legjitime dhe përfaqësuese", tha Gashi.
Nga ana tjetër, kryetari i Partisë Demokratike të Kosovës, njëherësh edhe kryetari i Kuvendit të Kosovës, Kadri Veseli në deklarimet e tij për media ka thënë se nuk po i sheh shumë serioze propozimet për zgjedhje të Lidhjes Demokratike të Kosovës.
Ai ka theksuar se nuk e di se sa janë të gatshëm kolegët e tij nga opozita për zgjedhje, apo janë duke bërë thirrje vetëm për të përfituar pikë politike.
Por, deputeti Arben Gashi thotë se nga zhvillimet e fundit në Kosovë është krijuar një situatë e cila mund ta dëmtojë shumë të ardhmen demokratike të vendit. Andaj, sipas tij, duhet gjetur zgjidhje të cilat e kthejnë funksionimin e institucioneve të shtetit.
"Jemi në një situatë të ndjeshme dhe sidomos zhvillimet e javës së fundit kanë vërtetuar se kjo Qeveri veç se ka humbur legjitimitetin demokratik dhe arsyeshmërinë e përfaqësimit. Nuk ka kontroll mbi institucionet e veta dhe nuk ka koordinim me institucionet ndërinstitucionale, me institucionet të cilat janë të ndërvarura si Agjencia Kosovare e Inteligjencës apo Policia e Kosovës, apo bashkëpunimi mes presidentit dhe kryeministrit, apo marrja e kompetencave në mënyrë arbitrare nga presidenti e të tjera. Pra, është krijuar një situatë e rëndë në Kosovë", tha Gashi.
Ndërkohë, Lëvizja Vetëvendosje e cila po kalon një moment të vështirë pas largimit të një numri të madh të deputetëve dhe zyrtarëve të saj, konsideron se ka shumë arsyeje pse kjo Qeveri duhet të dorëhiqet. Tinka Kurti nga zyra për media në Vetëvendosje, tha për Radion Evropa e Lirë se ky subjekt politik qëndron prapa kërkesës që kjo Qeveri duhet të bie sa më shpejt.
"Kjo Qeveri, me të ardhur në pushtet ka bërë një sërë skandalesh dhe duhet të bie për shkak se e ka sjellë Marrëveshjen për demarkacion në Kuvend, marrëveshje shumë e dëmshme. Po ashtu, kjo Qeveri duhet të bie për shkak të ngritjes së pagave për vetveten, për shkak të numrit të madh të zëvendësministrave për shkak se ka ndërprerje të mëdha të energjisë eklektike, për shkak të përjashtimit të Agjencisë Kosovare të Akreditimit nga regjistri i cilësisë. Të gjitha këto dhe gjendja e përgjithshme e papunësisë dhe varfërisë, janë arsye që kjo Qeveri duhet të japë dorëheqjen sa më parë dhe vendi të shkojë në zgjedhje të reja", tha Kurti.
Në anën tjetër, analisti politik Petrit Zogaj thotë se kërkesat e partive politike opozitare për të shkuar në zgjedhje të reja, janë kërkesa standarde. Sipas tij, nëse këto parti politike, vërtetë duan të shkojnë në zgjedhje, atëherë duhet t’i nisin edhe procedurat e nevojshme.
"Duhet kjo opozitë të dëshmojë nëse qeverisja e Ramush Haradinajt nuk e ka shumicën parlamentare, pra që të thërret për mocion mosbesimi dhe në atë mocion mosbesimi të fitojë opsioni opozitar, të fitojë LDK-ja në këtë rast iniciativa e saj dhe Qeveria të bie menjëherë. Pra, nuk mjafton të thuhet se duhet të shkohet në zgjedhje, por duhet të iniciohet mocioni i mosbesimit", tha Zogaj.
Zogaj thekson se nuk ka një kohë të përshtatshme ose të papërshtatshme për zgjedhje të parakohshme, kur ka kriza të mëdha.
"Aktualisht nuk shoh se jemi në një krizë shumë të madhe, megjithëse ka një shkëputje të zinxhirit institucional, por nuk shoh që medoemos situata e javës së kaluar me dy situatat problematike që i kishim, të prodhonin krizë qeveritare dhe të shkohet në zgjedhje të parakohshme", tha Zogaj.
Ndërkohë, në LDK thonë se përfaqësuesit e partive politike duhet të takohen sa më parë që të bisedojnë për një proces të shpejtë zgjedhor. Një opsion tjetër që i krijon shumicën Qeverisë, pa pasur nevojë të shkohet në zgjedhje është që një subjekt opozitar, në këtë rast edhe LDK-ja, t’i bashkohet koalicionit qeverisës. Por, deputet Arben Gashi e përjashton çdo mundësi që LDK t&#39;i bashkohet Qeverisë Haradinaj.
"LDK-ja merr përsipër proceset vet dhe normalisht krijon koalicionet mbi bazën e të cilave do t&#39;i çojë proceset përpara, por duke iu prirë vet proceseve, jo duke iu bashkuar një Qeverie jolegjitime të një kryeministri të pakicës, një kryeministër të një partie me 10 deputetë. LDK nuk mund të bëjë një veprim të tillë sepse është në dëm të përfaqësimit legjitim demokratik dhe është në dëm të Kosovës dhe LDK-së", tha Gashi.
Në LDK, potencohet se karshi kësaj situate të re të krijuar edhe partitë e tjera opozitare duhet të reflektojnë sepse Qeveria nuk mund të udhëheqë vendin me numër të pamjaftueshme të votave në Kuvendin e Kosovës.
Pas konfirmimit të largimit të Listës Serbe, Qeveria e Kosovës, e cila ishte zgjedhur me 61 vota në Kuvend, edhe zyrtarisht tani mbetet në kuotën e 51 votave, që nënkupton se e ka humbur shumicën.
>
Index:<1804>
Title:<https://www.koha.net/arberi/84110/veseli-shkarkimet-nuk-do-te-ndalen-me-kaq/>
Content:<
 Kryetari i Kuvendit Kadri Veseli ka drejtuar kritika të ashpra ndaj institucioneve të vendit lidhur me arrestimin e më pas deportimin e gjashtë shtetasve turq.
Veseli tha se nuk ka ditur asgjë dhe për këtë çështje është njoftuar nga familjarët. Ai ka treguar se në këto shkolla të “terroristëve” shumica e politikanëve i kanë fëmijët e tyre e edhe vet ai.
Veseli ka komentuar edhe për shkarkimet e sotme, por ka lënë të kuptohet se nuk do të jenë të fundit.
>
Index:<1805>
Title:<https://www.koha.net/kosove/82861/humolli-ndihet-i-tradhtuar-nga-kryeministri-haradinaj/>
Content:<
Ish-kryetari i Degës së AAK-së në Podujevë, Fatmir Humolli, ka thënë se ndihet i tradhtuar nga kryeministri i vendit, Ramush Haradinaj, për shkak të ndërrimit të qëndrimit për demarkacionin në variantin e nënshkruar ndërmjet Kosovës dhe Malit të Zi.

Humolli, i cili një ditë para se të ratifikohej kjo marrëveshje në Kuvendin e Kosovës ka dhënë dorëheqje nga kjo parti bashkë me disa anëtarë të tjerë të Kryesisë së Degës në Podujevë, ka thënë se Haradinaj kishte anashkaluar organet e partisë kur ka vendosur që ta mbështesë marrëveshjen e parë, shkruan sot Koha Ditore.

Ndryshe thotë se ishte vepruar derisa kishin qenë në opozitë, kur kundërshtimi i demarkacionit në variantin e miratuar tashmë ishte diskutuar në Kryesi dhe Këshill Drejtues të AAK-së. Fatmir Humolli ka thënë se demarkacioni është kulmi i pakënaqësisë së tij me AAK-në.
(Detajet mund t’i gjeni në numrin e sotëm të Kohës Ditore)
>
Index:<1806>
Title:<https://www.koha.net/arberi/82838/perplasje-komandantesh-e-mungese-kuorumi-ne-kuvend/>
Content:<
Fjalor fyes është dëgjuar edhe një herë në sallën e Kuvendit të Kosovës.
Këtë herë ka qenë kryeministri Ramush Haradinaj, ai që e ka quajtur “rrenc” deputetin e Lëvizjes Vetëvendosje, Rexhep Selimi, shkruan sot Koha Ditore.
Vërejtjen për këtë fjalor të përdorur, kryeministrit ia ka tërhequr kreu i Kuvendit, Kadri Veseli.
E pikërisht Veseli në seancën e mbajtur të mërkurën e kësaj jave, në rend dite të së cilës ka qenë miratimi i Marrëveshjes për demarkacionin më Malin e Zi, ka sharë deputetët e LVV-së, si reagim ndaj hedhjes së gazit lotsjellës. “Jau q... robt, jau q...”, iu ka thënë ai.
Pikërisht për këtë në vazhdimin e seancës së nisur javën e kaluar, në kohën kur është diskutuar për programin e punës së Kuvendit të Kosovës për vitin 2018, shefi i deputetëve të LVV-së, Glauk Konjufca, ka thënë se për punën e Kuvendit është mirë që kreut të tij, Kadri Veseli t’i mbahet një kurs edukativ.
Ndërkohë që e gjithë puna në Kuvend është shoqëruar me mungesë të shumicës së thjeshtë. Në sallë shumicën e kohës kanë qenë më pak se 60 deputetë, nga 120 sa janë. Ndërkohë pas pauzës ka pasur rreth një orë vonesë në vazhdim të punimeve, për shkak të mungesës së kuorumit, por edhe mungesës së kryetarit apo nënkryetarëve të Kuvendit për ta udhëhequr seancën. (Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1807>
Title:<https://www.koha.net/arberi/82367/vota-e-secilit-deputet-per-demarkacionin/>
Content:<
Është publikuar lista e plotë e votimit të secilit deputet për ratifikimin e marrëveshjes së demarkacionit me Malin e Zi.
80 vota ishin pro, ndërsa 11 kundër kësaj marrëveshje, nga 91 deputetët e pranishëm në sallë.
Seanca e sotme u ndërpre katër herë pasi deputetët e Vetëvendosjes gjuajtën me gaz lotsjellës.






>
Index:<1808>
Title:<https://www.koha.net/arberi/82206/neser-ne-oren-10-pritet-te-votohet-demarkacioni/>
Content:<
Debati që ka filluar në orën 16:00 pritet të përfundojë sonte, ndërsa nesër në orën 10:00 pritet të dalë në votim marrëveshja për demarkacionin me Malin e Zi.
>
Index:<1809>
Title:<https://www.koha.net/arberi/82027/perpjekja-e-katert-per-demarkacionin/>
Content:<
Kuvendi i Kosovës do ta ketë sot (e martë) tentativën e katërt për ta ratifikuar Marrëveshjen e demarkacionit me Malin e Zi.
Me gjithë arritjen e marrëveshjes me LDK-në dhe disa deputetë individualisht, partitë në pushtet nuk janë të sigurta nëse votimi do të ndodhë të njëjtën ditë, shkruan sot Koha Ditore.
Marrëveshje nuk ka as me Listën Serbe, e cila ka mbetur në pozicionin e njëjtë kundërshtues.
Burime të gazetës kanë thënë se koalicioni nuk i ka humbur ende shpresat tek vota e deputetëve serbë, “me të cilët do të tentohet që gjatë ditës së martë të arrihet marrëveshje për ta votuar demarkacionin”. Kundër marrëveshjes është deklaruar Lëvizja Vetëvendosje, si dhe Grupi i Deputetëve të Pavarur. (Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1810>
Title:<https://www.koha.net/arberi/102799/haradinaj-raporte-me-te-mira-kemi-me-kinen-sesa-me-bosnjen/>
Content:<
Nëse njerëzit mendojnë se me mos-njohjen e pavarësisë sonë humb vetëm Kosova, mashtrohen thellë.
Kështu ka thënë kryeministri i Kosovës, Ramush Haradinaj, për mediumin boshnjak “Avaz”, ndërsa ka thënë se ata që mendojnë kështu vijnë nga rrugë të gabuara, që nuk e kuptojnë se ku jemi, por edhe ku po shkojmë.
Ndërkaq, duke kritikuar qasjen e Bosnjës ndaj shtetësisë së Kosovës, Haradinaj ka thënë se vendi ynë ka marrëdhënie më të mira me Kinën se me Bosnjës fqinje.
“Shikoni, njerëzit tanë udhëtojnë në Kinë, kinezët njohin pasaportën tonë, madje kanë edhe konsullatën e tyre këtu (në Prishtinë). Dhe, nëse e shohim kështu, Kosova ka raporte më të mira me Kinën e largët sesa me Bosnje e Hercegovinën fqinje”, tha kryeministri i Kosovës, transmeton Koha.net.
Shton se Serbia nuk e ka kohën e dynjasë për të marrë vendimin e njohjes së realitetit që Kosova është shtet evropian i pavarur, i orientuar kah Bashkimi Evropian dhe NATO-ja.
Haradinaj është shprehur i gatshëm që të vizitojë zyrtarisht Sarajevën.
>
Index:<1811>
Title:<https://www.koha.net/arberi/102264/haradinaj-donike-a-je-kthy-ne-aleance-a/>
Content:<
Kryetari i AAK-së, Ramush Haradinaj derisa sot po shpërndante certifikatat për anëtarët e rinj të Këshillit Drejtues të AAK-së, e ka bërë një ‘humor’ me Donika Kadaj-Bujupin.
Kur Donika Kadaj-Bujupi hip mbi skenë për të marrë certifikatën, Haradinaj i thotë “Donikë a je kthy në Aleancë a?”.
Kujtojmë se në mars të këtij viti, Donika Kadaj-Bujupi është rikthyer në AAK. Ajo ishte larguar nga AAK-ja për t’u bashkuar me Vetëvendosjen, dhe më pas, është rikthyer edhe zyrtarisht te partia e udhëhequr nga Haradinaj.
>
Index:<1812>
Title:<https://www.koha.net/arberi/102076/haradinaj-kosova-perhere-mirenjohese-per-ndihmen-e-nato-s/>
Content:<
Kryeministri i Kosovës, Ramush Haradinaj, ka thënë se Kosova do të jetë përherë mirënjohëse për ndihmën e NATO-s dhe për rolin e pazëvendësueshëm të vendeve euro-atlantike në konsolidimin si shtet.
Në një postim në Facebook, Haradinaj ka bërë të ditur se ka pritur në shtëpinë e tij nënadmiralin amerikan Colin J.Kilrain komandant i Operacioneve Speciale të NATO-s, bashkë me komandantin italian të KFOR-it Gjeneral Salvatore Cuoci, Kolonelin amerikan nga kampi Bondsteel, Nick Ducich si dhe Komandantin e Gardës Nacionale të Iowas Gjeneral Timothy Orr.
“Në këtë darkë miqësore, ku të pranishëm ishin edhe ambasadorët e Kuintit, shpreha mirënjohjen e popullit të Kosovës për rolin e pazëvendësueshëm të vendeve euro-atlantike në rrugën tonë të konsolidimit si shtet. Ne jemi përherë mirënjohës për ndihmën e NATO-s në luftë dhe në paqe”, ka shkruar ai.
>
Index:<1813>
Title:<https://www.koha.net/arberi/101789/haradinaj-thote-se-ushtria-e-kosoves-do-te-jete-e-modeluar-sipas-nato-s/>
Content:<
Kryeministri i Kosovës, Ramush Haradinaj, ka thënë se Ushtria e Kosovës do të jetë aleat i besueshëm e kredibil për siguri në rajon e më gjerë. Sipas tij, Ushtria e Kosovës do të jetë e modeluar sipas kritereve të NATO-s.
Këtë e ka thënë në një takim me udhëheqësit e Ekipit Këshillues dhe Ndërlidhës të NATO-s (NALT) të kryesuar nga drejtori, Gjeneral Ralf Hoffmann.
Sipas njoftimit nga qeveria, në takim është biseduar për transicionin e FSK-së në Forca të Armatosura, për mbështetjen e paqes dhe sigurisë për të gjithë, për domosdoshmërinë e vazhdimit të pranisë së NATO-s në Kosovë dhe për bashkëpunim të rregullt në forcimin e institucioneve të sigurisë. Haradinaj ka thënë se Kosova është e përkushtuar që në një të ardhme të afërt të jetë pjesë e Aleancës Veri-Atlantike.
“Një ushtri e modeluar sipas kritereve të NATO-s, profesionale dhe gjithëpërfshirëse, do të jetë aleat i besueshëm e kredibil për siguri dhe paqe të qëndrueshme në rajonin tonë dhe më gjerë”, tha Haradinaj.
>
Index:<1814>
Title:<https://www.koha.net/arberi/101734/ruiz-calavera-se-shpejti-ke-del-me-nje-propozim-qe-liberalizimin-e-vizave-ta-bejme-realitet/>
Content:<
Kryeministri i Kosovës, Ramush Haradinaj, ka zhvilluar një takim me Drejtoreshën për Ballkanin Perëndimor në Drejtorinë e Përgjithshme për Fqinjësi dhe Negociata për Zgjerim në Komisionin Evropian, Genoveva Ruiz-Calavera.
Kjo e fundit vlerësoi progresin në Kosovë, duke shprehur mbështetje të mëtejme të Komisionit Evropian për proceset dhe reformat evropiane në Kosovë.
“Vizita ime në Prishtinë ka të bëjë me pasqyrimin se ku jemi si Kosovë dhe BE, përkatësisht në implementimin në Agjendën e Reformës Evropiane, konkretisht në reformat e rëndësishme në sundimin e ligjit, qeverisjes së mirë, edukimit dhe punësimit, që janë tejet të rëndësishme. Ne kemi parë progres dhe kemi diskutuar për punën dhe sfidat që na presin. Jam shumë e lumtur që në Agjendën e Reformës Evropiane dhe në programin e reformës ekonomike ne jemi duke punuar së bashku”, ka thënë në prononcim para medieve Ruiz-Calavera, duke shtuar se shumë shpejt do të vijnë me një propozim “në mënyrë që procesin e liberalizimin ta bëjmë një realitet”.
Ndërsa, Kryeministri Haradinaj, në konferencën për media pas takimit me Ruiz-Calavera, tha se Kosova është e përkushtuar në rrugën e saj drejt BE-së dhe NATO-s, dhe tha se në këtë rrugë presim përkrahje më të madhe dhe më të vendosur të Bashkimit Evropian.
Gjatë takimit, Haradinaj tregoi për progresin e arritur në vend, fuqizimin e rendit dhe ligjit, zhvillimin ekonomik, përmbushjen e agjendës evropiane, procesin e dialogut, raportet fqinjësore dhe të arriturat e tjera në vend, duke theksuar përkushtimin e vendit për rrugën euro-atlantike.
“Fokus i bisedës tonë ishin prioritetet e agjendës europiane për Kosovën, reformat në rend dhe ligj dhe ato në administratën publike dhe arsim, e po ashtu është biseduar edhe për punët e kryera, por edhe për sfidat. Jam thellë i bindur se në javët dhe muajt që vijnë edhe nga sugjerimet e drejtoreshës për Zgjerim do të shënojmë rezultate, pikërisht në ato që sot janë tema kyçe”, tha kryeministri Ramush Haradinaj.
>
Index:<1815>
Title:<https://www.koha.net/arberi/101139/opozita-e-sheh-si-te-rrezikshem-opsionin-qe-caktimi-i-kufijve-me-serbine-te-jete-pjese-e-dialogut/>
Content:<
Paralajmërimi se demarkimi i vijës kufitare mes Kosovës dhe Serbisë do të jetë pjesë e dialogut të Brukselit, ka bërë që opozita ta quajë të rrezikshme një opsion të tillë.
Ndërsa, gjeografët mendojnë se duke marrë parasysh problemet dhe pretendimet territoriale të Serbisë ndaj Kosovës, atëherë do të duhet ndihma e bashkësisë ndërkombëtare.
Megjithatë, sipas tyre, barrën kryesore do ta bartin institucionet e Kosovës.
Presidenti i Kosovës, Hashim Thaçi, ditë më parë paralajmëroi se kjo çështje do të jetë në tavolinën e dialogut në Bruksel, prandaj, ka ftuar të gjithë që të marrin përgjegjësitë që iu takojnë.
Kreu i shtetit ka thënë se involvimi i bashkësisë ndërkombëtare në këtë proces do të jetë i pashmangshëm, sepse, përndryshe vështirë do ta kenë të merren vesh për çështje kufitare me Serbinë.
“Çështja e kufirit Kosovë-Serbi do të jetë në tavolinë. Tash eja të jemi të gjithë aty ku flitet, aty për kufirin Kosovë-Serbi. Lehtë është me thënë nëse del mirë jam në atë pjesë, nëse nuk del të kritikoj. Ne duhet ta konsolidojmë shtetin dhe se ky proces do të përmbyllet mirë sepse s’do të jemi vetëm ne me Serbinë aty për t’u shtyrë mes vete, por do të jetë dhe faktori ndërkombëtar dhe askush s’është i interesuar ta dëmtoj shtetin e Kosovës, sovranitetin e Kosovës, integritetin territorial të Kosovës. Ne do të jemi pjesë e NATO-s, por duhet ta kemi parasysh që Kosova dhe Serbia kufij shtetëror s’kanë pasur kurrë. Tash janë ekspertet që do ta japim opinionet e tyre. Do të kemi opinione të ekspertëve kosovarë, do të jetë dhe pala serbe, por natyrisht që unë kam ftuar dhe do të insistoj që të jenë dhe përfaqësuesit e NATO-s në këtë proces të involvuar. Kam besim të plotë në opinionin e tyre , qëndrimin e tyre, vizionin e tyre dhe ekspertizën profesionale”, tha ai.
Ai ka shtuar se janë rreth 400 kilometra që do ta përcaktojnë vijën kufitare në mes Kosovës dhe Serbisë.
“Do të jenë diku rreth 400 kilometra që do ta përcaktojnë vijën kufitare në mes të dy vendeve tona. .... nëse më pyet mua në kuptimin e ekspertizës profesionale, nuk mund ta di tash me metra se si do të përcaktohet sepse nuk i di ato fusha, ato male se si janë të përcaktuara në bazë të Kushtetutës tonë, deklaratës së pavarësisë, marrëveshjes së Kumanovës dhe kushtetutës së vitit 74, por nuk do të lejojmë asnjë milimetër të territorit të Kosovës të cenohet”, tha Thaçi.
Edhe kryeministri i Kosovës, Ramush Haradinaj ka folur për demarkimin e vijës kufitare me Serbinë, por s’ka preferuar të tregojë se kur dhe si do të bëhet.
“Demarkimi është proces i rëndësishëm kur ndodhë mes vendeve mike, e lëre më me situatën që është me Serbinë. Për këtë arsye nuk kisha thanë më shumë se kur dhe si duhet të ndodhë. Nëse flasim për një demarkim standard apo nëse flasim për një demarkim ashtu si po lajmërojnë zyrtarët e Serbisë, prapë është ndarje, me demarkim po nënkuptojnë ndarje”, tha Haradinaj.
Por deputeti i Lëvizjes Vetëvendosje, Glauk Konjufca, e ka quajtur të rrezikshmëm këtë opsion, duke thënë se Serbia në mbi 200 vende e konteston kufirin me Kosovën. Sipas tij, edhe më problematike do të jetë kjo për faktin se të gjithë librat origjinal kadastral i ka Serbia dhe do të jetë më problem se që ka qenë me Malin e Zi.
“Do të ishte e rrezikshme që edhe demarkacioni të bëhej pjesë e dialogut, sepse në atë rast do të kishim të bënim me kompromise. Faktikisht tashmë demarkacioni me Serbinë, Kosovës i është bërë një dëm paraprak për nga mënyra se si është miratuar demarkacioni me Malin e Zi, sepse vendosja e kadastrit si kriter themelor për përcaktimin e vijës kufitare mendoj që Kosovës do t’i shkaktoj shumë telashe edhe në përcaktimin e vijës kufitare me Serbinë. Duke qenë se kadastrat origjinal i ka vet Serbia, librat kadastral nuk i janë kthyer Kosovës, ne mendojmë që aty mund të ketë shumë manipulime dhe Serbia faktikisht i ka në dorë kadastrat e Kosovës, kjo nuk mund të jetë një pozicion i favorshëm i Kosovës kur të vije koha e përcaktimin të vijës kufitare me Serbinë”, tha Konjufca.
Për sekretarin e Nismës Socialdemokrate të Kosovës, Bilall Sherifi, së pari duhet të sqarohet çështja e formatit dhe konsensusit politik e institucional, pastaj diskutimi për temat.
“Njëherë duhet të sqarohet çështja e formatit, çështja e platformës, çështja e unitetit dhe konsensusit të brendshëm pastaj mund të flasim se çka do të flasim me Serbinë. Prandaj nuk mendoj që duhet të kem pozicion vetëm për këtë çështje, sepse për mua të gjitha çështjet në raport me Serbinë janë të rëndësishme”, theksoi Sherifi.
Mirëpo, profesori i Gjeografi dhe kryetar i Komisionit Shtetëror për Mbikëqyrjen dhe Mirëmbajtjen e Kufirit Shtetëror, Shpejtim Bulliqi, për KosovaPress, thotë se bartës kryesorë të përgjegjësisë për këtë çështje do të jenë institucionet e Kosovës.
Porse, faktori ndërkombëtar, sipas tij, mund të jetë lehtësues i këtij procesi, madje, detyrimisht, Kosova do të ketë nevojë për ndihmën e faktorit ndërkombëtar, duke marrë parasysh qasjen e Serbisë ndaj Kosovës.
“Kam frikë se do të jetë relativisht vështirë të zhvillohet procesi çfarë është zhvilluar procesi me ish republikat tjera deri në këtë fazë të demarkimit të kufirit. Për faktin se ne e dimë të gjithë që Serbia nuk heq dorë nga pretendimet territoriale mbi Kosovën. Sigurisht që çdo involvim i institucioneve ndërkombëtare në këtë fazë për t’u ulur në tavolinën e bisedimeve për ta zgjidhur çështjen e kufirit mes Kosovës dhe Serbisë është e mirëseardhur. Por kjo çështje në radhë të parë varet nga institucionet e Kosovës se çfarë mendojnë ata të bëjnë, si mendojnë t’i qasen ata këtij problemi dhe normal si mendojnë ta zgjidhin këtë problem i cili është i hapur edhe tash”, deklaroi Bulliqi.
Bulliqi shton se si Komision Shtetëror për Shënimin dhe Mirëmbajtjen e Kufirit, janë të gatshëm edhe në aspektin profesional dhe atë teknik që në çfarëdo kohe të kontribuojnë në këtë proces.
>
Index:<1816>
Title:<https://www.koha.net/video/100015/me-nderime-te-larta-shteterore-i-eshte-dhene-lamtumira-e-fundit-hilmi-haradinajt/>
Content:<
Me ceremoni shtetërore është varrosur Hilmi Haradinaj, babai i kryeministrit Haradinaj.
Shumë qytetarë e krerë të lartë institucionesh nga vendi dhe rajoni morën pjesë në këtë ceremoni, raporton KTV.
Në mbledhjen komemorative, u tha se Hilmi Haradinaj ishte njeri me vlera dhe burrë i gjithë Shqiptarisë.
Presidenti Hashim Thaçi, tha se kryefamiljari Haradinaj kishte zemër të madhe atdhetare dhe se ndarja e tij nga jeta ishte e dhimbshme për familjen dhe gjithë Kosovën.
Në emër të familjes Haradinaj, ka folur kryeministri i vendit, Ramush Haradinaj.
Edhe të pranishmit e tjerë e kanë vlerësuar Hilmi Haradinajn si figurë atdhetare, që i dha shumë kombit shqiptar, duke qenë përherë pjesë e historisë së këtij populli.
Familja Haradinaj ka pranuar nga presidenti Thaçi medaljen presidenciale të 10-vjetorit të pavarësisë për Hilmi Haradinajn.
Babai i kryeministrit, Hilmi Haradinaj, vdiq të shtunën në mbrëmje.
>
Index:<1817>
Title:<https://www.koha.net/arberi/100008/rritja-e-pagave-i-kushton-shtetit-8-milione-kryeministri-merr-10-mije-euro-retroaktivisht/>
Content:<
Pushimet verore për kryeministrin dhe kabinetin qeveritar mund të jenë edhe më luksoze, ngase më 1 korrik pritet t’i marrin pagat me rritje retroaktive.
Për 7 muaj që nga dhjetori i 2017-s, kryeministri Haradinaj do të marrë 10 mijë e 549 euro.
Në total, për një vit, paga e Haradinajt do t’i kushtojë buxhetit 35 mijë e 400 euro.
Pesë zëvendëskryeministrat do t’i marrin pagat me rritje në total prej 52.745 euro, pasi atyre u është rritur paga në 2500 euro.
Hiq më keq nuk do të jetë kuleta e ministrave. 2,000 euro në muaj do ta marrin pagën me rritje.
Ndërkaq, ministrat që mbajnë edhe pozitën e zv.kryeministrit do ta marrin vetëm pagën për këtë pozitë.
Paga vjetore e ministrave të Qeverisë Haradinaj do të jetë rreth 480 mijë euro.
Falë vendimit të rritjes së pagave, edhe këshilltarët, shoferët dhe zyrtarë të tjerë të qeverisë do ta marrin pagën me rritje.
Kryeministri Haradinaj ishte ankuar në Kuvend për pagën e tij të vogël.
Ministria e Financave vazhdon të kundërshtojë vendimin e Qeverisë për pagat.
Të pyetur nga KTV-ja, ata nuk kanë dashur të tregojnë për koston financiare të vendimit për rritje të pagave, ndonëse kanë obligim që ta kenë këtë shifër.
Kanë thënë se ministri Bedri Hamza e ka dhënë mendimin e tij kundërshtues për rritje të pagave në mbledhjen e qeverisë.
Ndërsa, Zyra e Kryeministrit ka thënë për KTV-në se implikimi buxhetor për këtë vendim është mbi 8 milionë euro, duke përfshirë edhe pagat e gjyqtarëve dhe prokurorëve.
Kryeministri Ramush Haradinaj ka pagën më të lartë për dallim nga homologët e tij nga vendet e rajonit.
>
Index:<1818>
Title:<https://www.koha.net/arberi/99709/ngushellimet-per-babane-e-kryeministrit-haradinaj/>
Content:<
Babai i Ramush Haradinajt, Hilmi Haradinaj, ka vdekur mbrëmë.

14:26 Ahmeti: Hilmi Haradinaj nuk fliste por thoshte shumë
Kryetari i Partisë Socialdemokrate, Shpend Ahmeti ka shkruar se Hilmi Haradinaj do të jetë gjithmonë simbol i qëndrueshmërisë, trimërisë e sakrificës për të mirën e përgjithshme.
“Kushdo që e ka takuar e ka kuptuar menjëherë bujarinë e një njeriu që nuk fliste por thoshte shumë. Ngushëllime familjes e u prehtë në paqe”, ka shkruar ai në facebook

12:43 LDK ngushëllon familjen Haradinaj
Shefi i Grupit Parlamentar të LDK-së, Avdullah Hoti, ka ngushëlluar në emër të tij dhe gjithë LDK-së, familjen Haradinaj.
“Në emër të LDK-së dhe Grupit Parlamentar të LDK-së në Kuvendin e Kosovës, si dhe në emrin tim, i shpreh ngushëllimet më të thella Kryeministrit Haradinaj dhe gjithë familjes së tij për ndarjen nga jeta të babës, z.Hilmi Haradinaj”, ka shkruar ai.

12:35 - Partia e Drejtësisë ka ngushëlluar familjarët dhe miqtë e familjes Haradinaj me rastin e vdekjes së Hilmi Haradinajt.
“Me dhimbje të madhe morëm lajmin e hidhur se ndërroi jetë njeriu i madhë babai i dëshmorëve të kombit dhe Kryeministrit të vendit baca Hilmi Haradinaj.
Jeta e dinjitetshme e bacës Hilmi shërben si shëmbëlltyrë për çdo qytetarë të vendit tonë dhe burim i pashtershëm i energjisë për ndërtimin e shtetit të drejtë dhe të përparuar. Ai sot fizikisht nuk është në mesin tonë, por kujtimi i tij do të jetë i përjetshëm dhe i pa harruar.
Partia e Drejtësisë shpreh Ngushëllime kryeministrit Haradinaj, familjes, miqve dhe mbarë Kosovës”.

12:34 - Kryetari i Komunës së Vushtrrisë, Xhafer Tahiri, ka ngushëlluar familjen Haradinaj për humbjen e më të dashurit të tyre, Hilmi Haradinajt, babait të kryeministrit.
I nderuari Kryeministër,
E nderuara Familje Haradinaj!
Me dhembje të madhe morëm lajmin për ndarjen nga jeta të Bacës Hilmi. Baca Hilmi, përherë do të mbetet në mendjet dhe zemrat tona si njeri i urtë e fjalë pak, por atdhetar i madh, që dha shumë për Lirinë e Kosovës.
U prehesh në paqe Baca Hilmi!
I nderuari Kryeministër Haradinaj,
E nderuara Familje Haradinaj!
Ju lutem pranoni ngushëllimet tona të sinqerta!
Në emër të Komunës së Vushtrrisë
Xhafer Tahiri, kryetar

12:28 Kurti: Hilmi Haradinaj ia dha Kosovës katër gjeneralë e dy dëshmorë
Kryetari i Lëvizjes Vetëvendosje, Albin Kurti, ka thënë se me pikëllim mësuam për ndarjen nga jeta të bacës Hilmi Haradinaj, babait të dëshmorëve të kombit, Luan e Shkëlzen Haradinaj.
“Për breza me radhë, trevat shqiptare kanë formësuar dhe kalitur prindër të urtë e të fortë, të cilët qëllim parësor kishin rritjen dhe brumosjen e fëmijëve të tyre në frymën e lirisë dhe atdhedashurisë. Janë brezat e odave, të fjalës e besës, të parmendës e pushkës, të cilët kishin të rrënjosur thellë dashurinë ndaj tokës e kombit dhe qëndresën në luftën për liri e bashkim. I tillë ishte Hilmi Haradinaj, i cili luftës për çlirimin e Kosovës ia dha katër gjeneralë e dy dëshmorë”, ka shkruar Kurti.
Ai ka thënë se “me rastin e lajmit për vdekjen e bacës Hilmi, i shpreh ngushëllimet më të sinqerta familjes, miqve e të afërmëve, gjithë trevës së Dukagjinit e më gjerë. Qoftë i paharruar kujtimi për Bacën Hilmi!”.

Veteranët e UÇK-së ngushëllojnë familjen Haradinaj
12:00 - Kryesia e Organizatës së Veteranëve të Luftës së UÇK-së, ka shprehur ngushëllimet “më të thella për familjen Haradinaj”, me rastin e ndarjes nga jeta e Hilmi Haradinaj.
Përmes një telegram ngushëllimi, organizatat e veteranëve të UÇK-së kanë vlerësuar kontributin e Hilmi Haradinaj dhe familjes së tij për çështjet kombëtare.
“E nderuara Familje Haradinaj! Mbahuni e qëndroni të fortë në këto momente dhimbjeje që ndjeni për babain e juaj. Ai nuk ishte vetëm i Juaji por edhe i popullit sepse dihen kontributet e mëdha të tij, që dha për çështjen kombëtare. Lavdi jetës dhe veprës së tij”, thuhet në telegram ngushëllimi.

11:47 Bahtiri: Humbje e madhe për tërë popullin e Kosovës
Kryetari i Mitrovicës, Agim Bahtiri ka ngushëlluar familjen Haradinaj me rastin e ndarjes nga jeta të Hilmi Haradinajt.
Telegrami i ngushëllimit:
E nderuara familje e Hilmi Haradinajt,
I nderuari kryeministër i Kosovës, Ramush Haradinaj,
Qytetarët e Mitrovicës dhe unë personalisht, me pikëllim dhe dhembje të thellë morëm lajmin për shkuarjen në amshim të babait tuaj, Bacës Hilmi, i cili tërë jetën ia kushtoi çështjes kombëtare.
Përkushtimin e tij për çështjen kombëtare dhe çlirimin e Kosovës, Baca Hilmi e dëshmoi me vepra konkrete, pasi që me tërë familjen bëri sakrifica të mëdha dhe duke dhënë kontribut të jashtëzakonshëm në luftën e fundit për çlirimin e Kosovës.
Për Popullin e Kosovës dhe gjithë shqiptarinë familja Haradinaj, është një familje emblematike, kontributi i së cilës do të çmohet për jetë e mot. Është fat i madh për Kosovën dhe popullin shqiptarë që pati një burrë dhe patriot siç ishte Hilmi Haradinaj.
E nderuara familje Hardinaj, i nderuari kryeministër Haradinaj, për humbjen e madhe, jo vetëm për juve, por edhe për popullin e Kosovës, familjes tuaj, të afërmve dhe miqve, në emrin tim dhe në emër të qytetarëve të Mitrovicës, ju shpreh ngushëllimet më të sinqerta dhe më të thella.
Baca Hilmi u prehtë në paqe.

11:44 Kelmendi: Ngushëllime kryeministrit dhe familjes Haradinaj
Gëzim Kelmendi nga Parti Fjala, ka ngushëlluar gjithë familjen Haradinaj.
Ka thënë se i ndjeri Hilmi Haradinaj, ka dhënë shumë për Kosovën dhe madje ka edukuar gjenerata të tëra.
Ngushëllimi i Kelmendit:
Sot me pikëllim morrëm lajmin për vdekjen e bacit Hilmi, babës së Kryeministrit Ramush Haradinaj.
Baca Hilmi ka dhënë shumë për Kosovën.
Ka rritur dhe edukuar dëshmorët Luanin dhe Shkelzenin.
Baca Hilmi ishte atdhetarë, ashtu edhe i edukoj djemtë e tij Ramushin, Luanin, Shkëzenin, Dautin dhe të tjerët.
Ngushëllime Kryeministrit Ramush Haradinaj, ngushëllime familjes Haradinaj dhe gjithë qytetarëve të Kosovës.

Veseli: Konaku i bacës Hilmi ishte konak i lirisë së Kosovës
11:21 - Kryeparlamentari Kadri Veseli ka kujtuar Hilmi Haradinajn,i cili vdiq sot.
Veseli e quajti shtëpinë e Hilmi Haradinajt, konak të lirisë së Kosovës.
“Lajmi për vdekjen e bacës Hilmi më pikëlloi shumë. E njoha në ditët e vështira për Kosovën, atëherë kur së bashku me djemtë e tij e qindra të tjerë nga e gjithë Kosova po krijonim Ushtrinë Çlirimtare të Kosovës. Konaku i bacës Hilmi ishte konak i lirisë së Kosovës. Ngushëllime kryeministrit Haradinaj, familjes, miqve dhe të gjithë atyre që patën rastin ta njohin këtë burrë të nderuar të Dukagjinit dhe mbarë Kosovës”, ka shkruar Veseli.

10:50 - Ministri i Arsimit, Shyqiri Bytyqi, ka ngushëlluar familjen Haradinaj me rastin e vdekjes së Hilmiut, babait të kryeministrit Haradinaj.
“E nderuar familje Haradinaj,
Me pikëllim të thellë morëm lajmin për ndarjen nga jeta të më të dashurit tuaj, Hilmi Haradinajt.
Baca Hilmi i dha shumë Kosovës. Kontributi i tij do të mbetet në mendjet tona përherë. Historia do të shkruajë për bacën Hilmi dhe brezat e rinj do të mësojnë për familjen Haradinaj dhe për një burrë të fortë, një babë të dëshmorëve që nuk u dorëzua kurrë.
Ju lutem që në emër të Ministrisë së Arsimit, Shkencës dhe Teknologjisë dhe në emër timin, t’i pranoni ngushëllimet më të sinqerta”.

10:00 - Zëvendëskryeministri Fatmir Limaj, ka thënë se “bacën Hilmi do ta kujtojmë gjithmonë si një burrë të urtë, i cili i dha shumë Kosovës”.
“Me dhimbje të thellë morëm lajmin për vdekjen e babait të heronjve të Kosovës, Luan e Shkelzen Haradinajt, bacës Hilmi. Në emër të Nismës Socialdemokrate dhe në emrin tim personal i shpreh ngushëllimet më të sinqerta kryministrit Haradinaj, familjes dhe gjithë miqve të bacës Hilmi! Bacën Hilmi do ta kujtojmë gjithmonë si një burrë të urtë, i cili i dha shumë Kosovës. Lavdi jetës dhe veprës se tij! Pusho i qetë baca Hilmi”, shkroi ai në Facebook.

Nënkryetari i Organizatës së Veteranëve të UÇK-së, Nasim Haradinaj, pas vdekjes së Hilmi Haradinajt, ka shkruar se ai do të jetë sinonim i përballimeve dhe qëndresës.
“Baca Mil, sot u ndave nga kjo jetë, për të vazhduar përjetësinë me njerëzit tuaj heronj dhe gjithë heronjtë dhe dëshmorët e kombit ...!Do jeni sinonim i përballimeve dhe qëndresës...Lavdi”, ka shkruar ai në Facebook.
Ngushëllime ka shprehur edhe vartësi i Haradinajt në Qeveri, Behgjet Pacolli.
“Baca Hilmi dha gjithçka për Kosovën. Ai sot nuk është në mesin tonë, fizikisht, por kujtimi i tij do të jetë i paharruar. Ngushëllimet e mia më të thella familjes Haradinaj, Gllogjanit dhe tërë Kosovës”, ka shkruar Pacolli.
Edhe presidenti i vendit, Hashim Thaçi, ka shprehur ngushëllime për vdekjen e Hilmi Haradinaj.
“Me dhimbje të madhe mora lajmin për ndarjen nga jeta të bacës Hilmi. Ishte një burrë i urtë, i matur dhe atdhetar i devotshëm, që Kosovës i dha shumë. Baca Hilmi përballoi shumë sfida në jetë. Ngushëllimet më të sinqerta kryeministrit Haradinaj, familjarëve dhe gjithë miqve të tyre. Qoftë i përjetshëm kujtimi për të”, tha ai.
>
Index:<1819>
Title:<https://www.koha.net/arberi/99656/cfare-ndodhi-ne-decan-gjate-zbulimit-te-shtatores-se-beg-rizajt/>
Content:<
Kryeministri, Ramush Haradinaj, është përballur përsëri me një ngjarje të pakëndshme gjatë zbulimit e shtatores së ish-luftëtarit, Beg Rizaj.
Ndonëse ndodhej në Deçan pikërisht për këtë rast, ai nuk mundi ta realizonte këtë qëllim, meqë vëllai i Beg Rizajt nuk e lejoi një gjë të tillë, raporton KTV.
Por, Haradinaj tha se nuk pati incident.
Për këtë ngjarje, ka reaguar kryetari i Deçanit, Bashkim Ramosaj, i cili pretendon se ka qenë ndërhyrja e kryeministrit Haradinaj ajo që i ka shpëtuar vëllezërit Rizaj pa krijuar incident ndërmjet tyre.
Në një komunikatë për media, Ramosaj ka shpjeguar se njëri nga vëllezërit i është drejtuar kryeministrit me kërkesën që dy vëllezërit e tjerë që nuk kanë qenë në luftë, të mos marrin pjesë në zbulimin e shtatores së Rizajt.
Për këtë, Haradinaj, sipas Ramosajt, ka ndërhyrë, duke thënë se vetëm njëri vëlla do ta bëjë zbulimin.
Zbulimi i shtatores së Rizajt i cili u vra në Kumanovë në vitin 2015, është organizuar nga Komuna e Deçanit në Ditën e Çlirimit të këtij qyteti.
>
Index:<1820>
Title:<https://www.koha.net/arberi/99351/kurteshi-puna-efektive-e-nje-punetori-ne-administrate-eshte-1-ore-e-gjysme/>
Content:<
21:20 - Përpjekjet për reformë shtetërore, deputeti i LVV-së, Sami Kurteshi, i quan vetëm përpjekje për hir të bashkëpunimit me Bashkimin Evropian.
“Me atë konceptin e njohur ta ndërtojmë imazhin tonë”, theksoi Kurteshi.
“Administratë shtetërore unë quaj tërësinë e njerëzve që paguhen nga buxheti shtetit. Në administratën shtetërore në Kosovë, përmes rekrutimit të njerëzve, zënies së vendeve të punës dhe mungesës së kritereve themelore, në vit Kosovës i shkojnë huq rreth 200 milionë euro në vit, i humb Kosova”, ka thënë ai.
Kurteshi kërkoi që të bëhet matja e efikasitetit.
“Edhe a dini çka del në Kosovë, puna efektive mesatare për një person nuk është më shumë se 1 orë e gjysmë gjatë 8 orëve”, ka thënë ai.
Tutje Kurteshi foli edhe për pabarazinë në paga duke përmendur drejtorin e BQK-së.
“Ai merr pagë trefish më të madhe se paga e tanishme e kryeministrit”, ka thënë ai.


Tahiri garanton se do të eliminohen padrejtësitë në paga në sektorin publik

21:09 - Duke folur për pakon ligjore ku përfshihen pagat, zyrtarët publikë dhe administrata shtetërore, Besnik Tahiri, koordinator nacional për reforma shtetërore, në Rubikon të KTV-së, u shpreh i bindur se ky ligj garanton nivelizimin e pagave.
“Garantojmë që vija hierarkike e institucioneve dhe nivelizimit të pagave, sepse ky nuk është ligj për rritje po për nivelizim”, ka thënë ai.
“Ku ka në botë që drejtori i buxhetit të Kosovës që i menaxhon 2.1 miliardë euro me pas rrogën 564 euro e një asistente apo asistent me pas 1500 euro”, shtoi tutje Tahiri.
Këto padrejtësi nuk janë as në Afrikë, ka thënë më tej ai.


Yagcilar komenton vendimin e kryeministrit për paga: Ka mund të bëhet ndryshe

Ministri i Administratës Publike, Mahir Yagcılar, në Rubikon të KTV-së, ka folur rreth pakos ligjore që rregullon administratën publike, përkatësisht për projektligjin e organizimit dhe funksionimit të administratës shtetërore, projektligji për zyrtarët publikë dhe projektligji për pagat.
Ministri Yagcilar tha se karakteristikë e kësaj pakoje ligjore është gjithëpërfshirja si përnga rregullimi edhe nga aspekti i homegjenozimit për fushat e lartëcekura.
“Ligji për organizimin e administratës shtetërore dhe agjencitë e pavarura krijon organizimin e institucioneve shtetërore, sidomos në nivelin qendror përderisa ligji për zyrtarët publik krijon obligime dhe përgjegjësi edhe të punonjësit ndaj shtetit edhe shtetit ndaj punonjësit”, ka thënë ai.
Ministri bëri të ditur se në fund të muajit qershor ligji do të dërgohet në qeveri.
“Brenda një jave ose dy jave nëse aprovohet në qeveri. Sipas MSA-së do të ishte ideale që në fund të shtatorit të aprovohet edhe në Kuvend”, u shpreh ai.
I pyetur për vendimin e kryeministrit Haradinaj për paga, Yagcilar ka thënë se ndonëse nuk është kundërthënës, ka mund të bëhet ndryshe.

>
Index:<1821>
Title:<https://www.koha.net/arberi/99329/gaxherri-akuzon-deputetet-e-koalicionit-qeverises-se-skane-dashur-te-reagojne-per-incidentin-e-haradinajt/>
Content:<
Deputetja e LDK-së, Besa Gaxherri, ka akuzuar gratë deputete të koalicionit qeverisës së nuk kanë dashur të reagojnë rreth incidentit të kryeministrit, Ramush Haradinaj.
“Fatkeqësisht dua ta bëjë me dije opinionin që bordi i grave deputete nuk ka mundur të marrë vendim për të reaguar, në përjashtim të LDK-së dhe VV-së sepse gratë e këtyre që janë në koalicion, nuk duan të reagojnë ndaj skandaleve qoftë të kryetarit të Kuvendit, qoftë të kryeministrit, andaj kjo është e papranueshme. Natyrisht me relevancë është skandali dhe dështimi i protokollit, nuk i ka fajet ligji, fajet i kanë ata që janë në Qeveri, atë ditë na kanë dëshmuar që ata nuk dinë as çka janë protokolli, as kryetari i Kuvendit as kryeministri”, tha Gaxherri.
Kjo akuzë vie pasi në seancën dhe Akademinë e mbajtur të dielën që shkoi në 140 vjetorin e Lidhjes Shqiptare të Prizrenit, kryeministri Ramush Haradinaj solli për audiencën një moment të pakëndshëm duke tërhequr me forcë nga foltorja një zonjë.
Haradinaj në rolin e sigurimit, largon një zonjë nga foltorja në Prizren
Por, edhe pas kësaj Haradinaj nuk ishte pishman dhe nuk kërkoi falje.
“Me qenë burrë e kisha kry ndryshe me të”, ka qenë përgjigja e kryeministrit të Kosovës kur është pyetur për këtë incident.
Haradinaj për incidentin në Prizren: Me qenë burrë, e kisha kryer ndryshe me të
>
Index:<1822>
Title:<https://www.koha.net/arberi/99110/haradinaj-thote-se-qeveria-nuk-do-ti-lere-te-vetme-komunat-perballe-problemeve/>
Content:<
Kryeministri i Kosovës, Ramush Haradinaj, është zotuar se qeveria që ai udhëheq nuk do t’i lërë të vetme komunat përballë problemeve e sfidave.
“Qeveria tashmë është e angazhuar që mos t’i lë të vetme komunat në ballafaqim me problemet e sfidat me të cilat përballen dhe do të jetë partner i ngushtë i tyre për realizimin e të gjitha projekteve, që lehtësojnë jetën e qytetarëve”, ka shkruar ai në Facebook.
Ai thotë se “vetëm zhvillimi i barabartë dhe i qëndrueshëm na garanton rrugëtim të sigurt si vend dhe shoqëri”.
“Në konferencën ‘10 Vite pas Decentralizimit dhe Konstituimit të Qeverisjes Lokale’, të organizuar nga Instituti Kosovar për Qeverisje Lokale (KLGI), theksova nevojën që të krijohet një mekanizëm i përhershëm komunikimi, që rritë efikasitetin e punës ndërmjet qeverisjes nacionale dhe lokale”, ka shkruar më tej Haradinaj.
>
Index:<1823>
Title:<https://www.koha.net/arberi/99026/lb-ja-qeverine-haradinaj-e-vlereson-te-papergjegjshme/>
Content:<
Dje Qeveria e Republikës së Kosovës procedoi implementimin e rritjes së pagave, kryesisht për stafin politik, pas vendimit të Gjykatës Kushtetuese, e cila vendimin e Qeverisë nuk e konsideronte jokushtetues.
Edhe kësaj radhe, ky veprim i Qeverisë ka shqetësuar opinionin publik dhe ka dëshmuar për një qasje arrogante që ka kjo qeveri në të gjitha drejtimet, thuhet në reagimin e Lëvizjes për Bashkim.
Lëvizja për Bashkim konsideron se qeveria, para se të vendoste për zbatimin e këtij vendimi, do të duhej të reflektonte lidhur me reagimin e opinionit publik për këtë çështje. Ajo, së paku, nuk do të duhej të ndërmerrte këtë hap para se ta draftonte Ligjin për Qeverinë në të cilin do të kufizohej numri i ministrave, këshilltarëve e sidomos zëvendësministrave. Mos të harrojmë se kjo qeveri, në mënyrën më të papërgjegjshme, ka shtuar në rreth 80 numrin e zëvendësministrave, të cilët përveç barrës financiare janë edhe pengesë në efikasitetin e punës së ministrive. Gjithashtu, do të duhej të pritej edhe miratimi i Ligjit për Pagat që është në procedurë, i cili do të vendoste bazat edhe për pagat e stafit politik.
Për Lëvizjen për Bashkim është e papranueshme se si Qeveria Haradinaj vendosi t’i rrisë pagat mbi nivelin e pagave të rajonit dhe në shpërputhje të plotë me situatën socio-ekonomike të vendit. Kjo qeveri po vazhdon të tregohet tërësisht e papërgjegjshme ndaj parasë publike dhe njëkohësisht po vazhdon të shpërblejë militantët partiak me poste zëvendësministrash, duke abuzuar kështu me buxhetin e shtetit. Fatkeqësisht, puna e deritashme e kësaj qeverie nuk na jep shpresë dhe arsye për të besuar se këto paga dhe këto shpërblime do të përkthehen në rezultate. Përkundrazi, sa më shumë të stimulohet keqqeverisja aq më të rënda do të jenë pasojat për vendin, përfundon reagimi.
>
Index:<1824>
Title:<https://www.koha.net/arberi/98880/haradinaj-ka-te-hyra-vjetore-rreth-90-mije-euro-pa-e-rritur-pagen/>
Content:<
Kryeministri i Kosovës, Ramush Haradinaj, ka bërë deklarimin e pasurisë në Agjencionin Kundër Korrupsionit.
Sipas deklarimit të tij, Haradinaj ka në emër të vetin një shtëpi banimi në vlerë 300 mijë euro, tokë në vlerë 27 mijë euro, shtëpi në vlerë 202 mijë euro dhe një banesë në vlerë 70 mijë euro. Në pronësi të përbashkët ai ka deklaruar një shtëpi familjare në vlerë 270 mijë euro dhe një tokë kodrinore me vlerë 75 mijë euro. Në total pasuria e paluajtshme e Haradinajt, përfshirë një veturë 8 mijë euroshe të bashkëshortes, arrin mbi vlerën e 950 mijë eurove.
Haradinaj ka deklaruar edhe para të gatshme 5049 euro dhe detyrime financiare në vlerë prej 34 mijë eurove.
Sa i përket të hyrave vjetore, ai përfiton rreth 90 mijë euro. 13568 euro është paga vjetore, të cilën ka vendosur ta rrisë dyfish. Ai merr 2700 euro në vit nga pensioni invalidor dhe 73 mijë euro nga qiraja.

>
Index:<1825>
Title:<https://www.koha.net/arberi/98854/te-enjten-vazhdon-punen-kuvendi-me-vone-vendoset-per-interpelancen-e-haradinajt/>
Content:<
Kryesia e Kuvendit të Kosovës ka vendosur që të vazhdojë punën këtë të enjte, ndërsa në rend të ditës do të jenë gjashtë pika të mbetura nga seancat e kaluara.
Anëtari i Kryesisë së Kuvendit të Kosovës, Ahmet Isufi, në një deklarim për media pas mbledhjes së Kryesisë, tha se për mbajtjen e interpelancës për kryeministrin Haradinaj do të njoftohen më vonë përmes Zyrës së Kryeministrit dhe pastaj Kryesia është ajo që vendos.
“Sot në mbledhjen e Kryesisë së Kuvendit të Kosovës u mor vendim që të vazhdohen pikat e mbetura nga seancat e kaluara dhe të cilat do të trajtohen ditën e enjte në mbledhjen e rregullt të Kuvendit të Kosovës. Për interpelancë të kryeministrit Haradinaj shihemi më vonë, në mënyrë që të përcaktojnë edhe ditën se kur do të mbahet interpelanca. Janë gjashtë pika, të cilat janë votime të interpelancave të kaluara”, tha Isufi, transmeton KP.
>
Index:<1826>
Title:<https://www.koha.net/arberi/98745/punen-qe-duhej-kryer-me-2017-qeveria-synon-ta-kryeje-deri-ne-shtator/>
Content:<
22 veprimet e Agjendës për Reforma Evropiane (ERA), që ishte lansuar si dialog i nivelit të lartë në mes BE-së dhe Kosovës në mënyrë që ta përshpejtojë zbatimin e Marrëveshjes së Stabilizim-Asociimit, është dashur që nga Qeveria e Kosovës të adresoheshin deri në fund të vitit të kaluar.
Për shkak të ngecjeve në zbatimin e këtij dokumenti, që ka filluar në nëntor të vitit 2016, një gjë e tillë ende nuk ka ndodhur, shkruan sot Koha Ditore.
Ndonëse nuk ka specifikuar saktësisht se sa prej veprimeve të ERA-s deri më tani janë përmbushur, ministrja e Integrimeve Evropiane, Dhurata Hoxha, në një konferencë të mbajtur pas takimit të Këshillit Ministror për Integrim Evropian, ka thënë se në këtë takim kanë ritheksuar se është me rëndësi që të gjitha ato të adresohen deri në fund të muajit shtator të këtij viti.
Kritika për moszbatim të saj vazhdimisht ka pasur edhe për Qeverinë e kaluar që është udhëhequr nga Isa Mustafa, e edhe për Qeverinë aktuale që udhëhiqet nga Ramush Haradinaj... (Më gjerësisht lexoni në Koha Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1827>
Title:<https://www.koha.net/arberi/98718/haradinaj-thote-se-platformen-e-terhoqi-per-te-mos-penguar-procesin-e-dialogut-akuzon-opoziten/>
Content:<
Kryeministri Haradinaj ka thënë se nuk është specialist i dialogut, andaj edhe nuk ndihet i përgatitur për ta udhëhequr këtë proces me Serbinë.
Ai ka hedhur akuza ndaj partive opozitare se nuk e kanë lexuar përmbajtjen e platformës, por janë marrë vetëm me atë se kush do t’i prijë këtij procesi.
Qeveria që drejtohet nga Haradinaj, e ka arsyetuar tërheqjen e platformës për dialogun, në mënyrë që të arrihet një konsensus politik shtetëror.
Ndërkaq, pas takimit të Këshillit Ministror për Integrime, kryeministri dhe ministrja e Integrimeve, kanë thënë se Kosova është në rrugë të duhur për t’i bërë reformat integruese.
Të dy kanë kërkuar angazhim shtesë për t’i dhënë fund izolimit të Kosovës.
Por, LDK-ja kritikon Qeverinë për ngecjen në zbatimin e MSA-së dhe për përmbushjen e kushteve të agjendës evropiane.
Për këtë, kjo parti ka thirrur në interpelancë ministren e Integrimeve Dhurata Hoxha.
Kryeministri Haradinaj ka theksuar se është i pamundur transformimi i FSK-së në Forca të Armatosura nëpërmjet ndryshimeve kushtetuese. Ai ka thënë se këtë do ta bëjnë nëpërmjet ligjit.
>
Index:<1828>
Title:<https://www.koha.net/arberi/98678/cili-eshte-skandali-i-radhes-kryeminister/>
Content:<
Cili është skandali i radhës, kryeministër? Është pyetja e cila po qarkullon nëpër rrjete sociale. Kjo pasi në seancën dhe Akademinë e mbajtur të dielën në 140 vjetorin e Lidhjes Shqiptare të Prizrenit, kryeministri Ramush Haradinaj solli për audiencën një moment të pakëndshëm.
Nga foltorja ai largoi një zonjë, që doli si e paftuar dhe që ishte mbesa e Mehmet Pashë Derallës. Këtë herë, Haradinaj e largoi me forcë, si të ishte në rolin e sigurimit.
Një rast të ngjashëm e kishte pasur edhe kur u prit para Qeverisë nga dhjetëra protestues të rastit “Kumanova”. Ai u përball me situatë jo të këndshme para familjarëve të cilët po protestonin kundër dënimit të tyre.
Njërit prej tyre madje i thotë “mshele pak”. Derisa është afruar tek familjarët, disa protestues filluan të kërkojnë largimin e Policisë, çka e nervozoi kryeministrin Haradinaj.
Por, kreu i Qeverisë pati edhe një situatë tjetër, kur njëri nga protestuesit e pyeti atë se a është ky sport i rëndë për të.
“Nëse je i sporteve t’rana puna e mbarë bre vlla”, i thotë Haradinaj.
Që nga marrja e postit kryeministër, kur më 9 shtator 2017 edhe u betua si kryeministër i ri, Haradinaj jo pak herë është kritikuar për veprimet e tij.
Shpeshherë ishte quajtur edhe kryeministër ‘nervoz’. Pak ditë pasi ishte zgjedhur kryeministër, ai kishte ofenduar gazetarët, duke i quajtur të pashkollë.
“Kam respekt për media shumë, por shumica prej juve as nuk dini të lexoni anglisht, as nuk po dini t’i kuptoni se çfarë kanë thënë, problemi është i juaji, nuk kam ndonjë koment”, kishte thënë ai. Por, menjëherë nisën reagimet ndaj tij.
Haradinaj u kritikua se do që të ketë monitorim në gjithçka, më shumë se çdo kryeministër tjetër.
Ende pa mbushur 3 muaj qeverisje, në dikasterin e tij kishte 71 zv/ministra, ndërsa sot janë më shumë se 80. Ani pse vazhdon të ketë kritika për këtë numër të madh të tyre, ai është i kënaqur me ta. Kërkesa e tij tani është që shefat “t’u japin më shumë punë për të bërë”.
Së fundmi, u kritikua se as pas nëntë muajsh s’po i njeh zv/ministrat që vetë i emëroi. “Cili jeni ju, zv/ministër?”, i ishte drejtuar zv/ministrit të Financave, Mustafë Graincës, i cili po fliste në mbledhjen e Qeverisë në mungesë të shefit të tij, ministrit Bedri Hamza. Këso veprimesh kishin ndodhur edhe më herët, shkruan Koha.net.
Nuk shkoi larg dhe kryeministri i Kosovës, me një vendim të tij në dhjetor të 2017-s, ia dyfishoi vetes pagën. Aty i përfshiu edhe 5 zv/kryeministrat e vet dhe mbi 70 zv/ministra.
Kur në publik nisi të kritikohej se si është kjo e mundur, ai kishte thënë se “Më duhen para për të blerë edhe këmisha e kravata. Si kryeministër s’mund të dalë gjithqysh”. E artistët kosovarë, me një aksion simbolik ‘humanitar’, ia vendosën në rrethojë të Qeverisë rreth 300 kravata.
Sikur mos të mjaftonin këto, një muaj më vonë, në janar, kryeministrin e gjetëm në Shën Moritz të Zvicrës. “Pushimet luksoze të kryeministrit të Kosovës” ishin madje titujt edhe në mediet zvicerane. Kostoja, sipas tyre, shkonte deri në 68 mijë euro, por Haradinaj doli publikisht dhe tha “Për këto pushime kam paguar vetë dhe kam paguar 7 mijë euro”.
“Pare kam për pushime edhe dy a tre, por kohë s’po kom”, ka thënë ndër të tjera.
Kohë pas kohe shkruanin për fotografitë që i postonte në bjeshkët e Kosovës. Por, kondicionin e tij, ai një ditë e kishte shfaqur edhe në sheshin e Prishtinës.
Haradinaj veç që kritikohej, kohë pas kohe sillte edhe ‘shfaqje humoristike’ për publikun.
Duke bërë homazhe para shtatores së Skënderbeut në 550 vjetorin e vdekjes, ai ia kishte filluar vrapit krejt papritur drejt zyrës së tij. Sikur u shtangën njëherë të gjithë, por të njëjtin veprim e bënë menjëherë edhe njerëz të ekipit të tij.
Në mars të 2018-s u miratua demarkacioni me Malin e Zi, çështja që ngriti më së shumti kritika ndaj Haradinajt. “Demarkacioni nuk është ratifikuar në Mal të Zi, sepse pa u ratifikuar nga dy shtetet nuk ka marrëveshje. Andaj, miqve të Kosovës nuk ju rrej dhe Kosova nuk i ka dy të tretat e votës për këtë version dhe as votën time s’e ka", ishte deklarata e parë e Haradinajt për demarkacionin, pasi ishte zgjedhur kryeministër, shkruan Koha.net.
Kryetarin e dikurshëm të Komisionit për caktimin e vijës kufitare e kishte quajtur edhe ‘peder’, madje hartën ia kishte përplasur e kishte dalë nga takimi ku po diskutohej për demarkacionin. Atë kohë si pjesë e opozitës, bashkë me Nismën dhe Lëvizjen Vetëvendosje, kishin organizuar mbledhjen e nënshkrimeve për një peticion kundër kësaj marrëveshje.
Analistë të ndryshëm atë kohë thoshin se sikur Haradinaj të mos e tejkalojë problemin e demarkacionit, atëherë ai do të përballej me probleme morale dhe do ta rrezikonte qeverisjen. Edhe presidenti Hashim Thaçi kishte shtuar tension se kjo çështje sa më parë duhej të marrë epilog. Kështu, krejt papritur ai ndryshoi edhe qëndrim ndaj demarkacionit. Haradinaj e votoi.
Në mars të 2018-s u arrestuan e u deportuan gjashtë shtetas turq, zyrtarë të Kolegjit “Mehmet Akif”. Lajmi bëri bujë në media. Por, Haradinaj në rolin e kryeministrit të Kosovës doli publikisht dhe tha se s’ishte në dijeni fare për këtë.
“E para Turqia na ka përkrahë dhe na përkrah, kemi interes për një partneritet sa më të mirë me Turqinë, këtë askush prej neve nuk e konteston. E dyta dje, diku ka mesdita prej mediave dhe palëve të tjera, kamë mësuar që ka ndodhur deportimi i 6 shtetasve turq”, kishte deklaruar Haradinaj.
Pas kësaj, pasoi shkarkimi i ministrit të Punëve të Brendshme, Flamur Sefaj, dhe drejtoritë të Agjencisë së Inteligjencës (AKI), Driton Gashi.
Çështje të ndryshme herë pas here kthehen në diskutim, premtime të cilat kryeministri i bëri, por s’po i realizon. E parafundit është me banorët e fshatit Shipitullë që protestuan para disa ditësh para ndërtesës së Qeverisë së Kosovës, duke kërkuar nga Haradinaj që të mbajë premtimin për punësimin në Korporatën Energjetike të Kosovës pas marrëveshjes së arritur për shpronësim.
Bujë bëri edhe me faljen e 58 milionë eurove borxh për ambalazhuesit e ujit. Ai kur u kritikua pse i kishte falur, ndër të tjera pati thënë “Veç mu ka tekë me ja nis prej qatyne. Me bo ni shembull të mirë”. Ndërkaq gjatë këtij viti, Haradinaj ka hequr dorë nga falja e borxheve për ta. Vendimin e datës 3 tetor të vitit të kaluar, ku nga pika e parë e vendimit ai ka hequr fjalën “aprovohet falje e borxheve” e ka zëvendësuar me “aprovohen lehtësirat për ambalazhuesit e ujit, të paraparë në nenin 12 të Udhëzimit Administrativ, për strukturën e pagesave të ujit”.
Ndërkaq së fundmi, 53 milionë eurot shtesë që ia ka dhënë kompanisë “Bechtel & Enka”, e cila është duke e ndërtuar autostradën nga Prishtina deri në Han të Elezit, Haradinaj tha se “Nuk kemi pasur qare pa ia pagu paret, sepse i kemi gjetë pa pagu 14 milionë që Qeveria e kaluar i ka lënë qaty. Dhe nga ky borxh është krijuar 53 milionëshi”, ka thënë kryeministri Ramush Haradinaj.
>
Index:<1829>
Title:<https://www.koha.net/arberi/98464/kurti-nderim-i-perjetshem-per-vokrrin/>
Content:<
13:45 - Kryetari i Vetëvendosjes, Albin Kurti, ka thënë se kujtimi për Fadil Vokrrin është i paharrueshëm.
Kurti ka treguar se çka ka shkruar në librin përkujtimor për Vokrrin:
Kur e merrte topin afër 16 metërshit, i gjithë stadiumi ishte në këmbë. E, kur shënonte, të gjithë ishim në ajër. Panumër herë jemi ngritur në këmbë, aq shumë herë kemi kërcyer në ajër. Nga fëmijët e lagjes te futbollistët tanë më vonë të famshëm, secili, janë frymëzuar nga Fadil Vokrri. Sporti ynë është rritur me emrin e tij. Kujtimi për Vokrrin është i paharrueshëm andaj edhe nderimi për të i përjetshëm!

Haradinaj: Fadil ishe i të gjithë neve, të gjithë të nderojmë

13:40 - Kryeministri i Kosovës, Ramush Haradinaj, ka bërë homazhe pranë arkivolit të trupit të pajetë dhe u shënua në librin e zisë, me rastin e ndarjes nga jeta të Kryetarit të Federatës së Futbollit të Kosovës, Fadil Vokrri.
Pas homazheve, Haradinaj, në librin e zisë shkroi “Fadil ishe i të gjithë neve, të gjithë të nderojmë”.

Thaçi: Kosova do t’i jetë përherë mirënjohëse Vokrrit

Presidenti i Kosovës, Hashim Thaçi, ka thënë se qytetarët e Kosovës do t’i jenë përherë mirënjohës Fadil Vokrrit, legjendës së futbollit që vdiq të shtunën në moshën 57-vjeçare.
Thaçi ka thënë se Vokrri ishte ndër personalitetet më të dalluara shqiptare.
“Kam takuar shumë personalitete që bartnin epitetin e legjendës në fushën ku kishin kontribuar, në Kosovë dhe jashtë saj. Por, edhe ndër këta dallohej Fadil Vokrri. E njoha para tri dekadash, nga tribunat e fushave të futbollit ku impresionoheshim me mjeshtëritë e tij me topin, në vitet e tij të arta si futbollist. Çdo familje shqiptare jetonte me emrin e tij. Fëmijët jetonin me ëndrrën që të bëheshin “Fadila”. Bota vraponte ta merrte për ekipet e veta, jashtë Prishtinës. Por, edhe në momentet më të rënda, më të vështira, i mbeti besnik Kosovës. Golat e tij ishin gëzimi ynë sportiv dhe krenaria jonë kombëtare. Daljet e tij të rralla huq në fushë ishin dëshpërim për të gjithë ne. Fadili vazhdoi të shënonte për Kosovën edhe jashtë fushës. Shënimet e tij kryesore ishin anëtarësimi i Kosovës në FIFA dhe UEFA. Do t’i jemi përherë mirënjohës për çdo gjë që ka bërë për Kosovën”, ka shkruar Thaçi në Facebook.
Varrimi i Vokrrit do të bëhet në orën 17:00 në varrezat e qytetit në Prishtinë.
>
Index:<1830>
Title:<https://www.koha.net/arberi/98444/thaci-ideatoret-e-lidhjes-shqiptare-te-prizrenit-mbesin-figura-te-medha-historike/>
Content:<
11:22 - Presidenti i vendit, Hashim Thaçi ka kujtuar ngjarjen e madhe të Lidhjes së Prizrenit e cila sot ka shënuar 140 vjetorin e saj.
Thaçi përmes një statusi në Facebook ka thënë se Lidhja Shqiptare e Prizrenit iu kundërvu synimeve për copëtimin e tokave shqiptare.
Lexoni të plotë statusin:
Në qytetin historik të Prizrenit, më 10 qershor 1878, delegatë nga të gjitha viset shqiptare u mblodhën për ta themeluar Lidhjen Shqiptare të Prizrenit, organizatën më të rëndësishme politike, ushtarake dhe ekzekutive, që nga koha e Skënderbeut.
Lidhja Shqiptare e Prizrenit iu kundërvu synimeve për copëtimin e tokave shqiptare, pas dobësimit të Perandorisë Osmane me kryengritje, memorandume dhe forma tjera të rezistencës.
Lëvizja kulturore e Rilindjes sonë Kombëtare, si vetëdije kulturore dhe Lidhja Shqiptare e Prizrenit, si vetëdije politike, janë ngjarjet më të rëndësishme në historinë e kombit tonë në gjysmën e dytë të shekullit XIX.
Ideatorët, burrështetasit dhe ushtarakët e Lidhjes Shqiptare të Prizrenit, Abdyl Frashëri, Ymer Prizreni, Sulejman Vokshi etj., mbeten figura të mëdha historike, frymëzuese edhe pas 14 dekadash. HTH.

Haradinaj: Burrështetasit e Lidhjes së Prizrenit ishin përgatitur për kohë të vështira
11:20 - Kryeministri i Kosovës, Ramush Haradinaj thotë se e vetmja mënyrë që të përmbyllet çështja mes Kosovës dhe Serbisë është pajtimi mes dy popujve dhe njohja e pavarësisë së Kosovës.
Këto komente Haradinaj i bëri në seancën solemne të Kuvendit të Kosovës në rastin e shënimit të 140 vjetorit të Lidhjes Shqiptare të Prizrenit, të mbajtur në Prizren.
Haradinaj, duke kujtuar Lidhjen e Prizrenit tha se burrështetasit e asaj kohe ishin përgatitur për kohë të vështira.
“Popujt duhet të punojnë gjithnjë për kohë të vështira. Burrat e asaj kohe, shihet se kishin menduar ndër vite se mund tu vije ajo ditë, që në ditë të caktuar edhe shqiptarët të japin përgjigjen e tyre për të drejtën e tyre”, tha Haradinaj.
Kryeministri Haradinaj tha se Kosova gjendet në një periudhë të ndjeshme, pasi siç u shpreh ai, çështjet e pazgjidhura me Serbinë po mundohen që të zgjidhen “me pazare të reja” politike.
“Edhe sot i kemi marrëdhëniet e ndjeshme. Një marrëdhënie e pambyllur Kosovë-Serbi, po synohet që të kthehet në pazare të reja politike. Është e padrejtë që të ndodhë. Ju siguroj se mënyra e vetme që të përmbyllet lufta e 99-ës është me një pajtim mes shqiptarëve dhe serbëve me njohje mes Kosovës dhe Serbisë pa pazare të tjera të ndyta në dëm të shqiptarëve”, tha Haradinaj.

11:09 -  Meta: Aktet e Lidhjes së Prizrenit të gjalla përjetë
Shënimi i 140-vjetorit të Lidhjes Shqiptare të Prizrenit në Kosovë ka nisur me vënien e gurthemelit të kompozicionit të shtatoreve të udhëheqësve të qeverisë së saj, një organizim i Kryeministrisë së Kosovës, që së bashku me qeveritë e Shqipërisë dhe Maqedonisë, në kuadër të shënimit edhe të vitit mbarëkombëtar të Gjergj Kastrioti Skënderbeut, kanë nderuar edhe veprën e heroit tonë kombëtar.
Atje po qëndron edhe presidenti i Shqipërisë, Ilir Meta, i cili tha se Lidhja e Prizrenit u përball me heshtjen e fuqive të mëdha për çështjen e shqiptarëve.

“Lidhja nuk jetoi gjatë, por aktet e saj janë të gjalla përjetë. Lidhja shkaktoi një jehonë të madhe në rajon e botë, ndaj dhe nuk është një relikë historike, por një vepër frymëzuese. Lidhja është një frymëzim për të rinjtë shqiptarë. E paharruar vepra e themeluesve të Lidhjes Shqiptare të Prizrenit”, tha Meta.

10:44 - Veseli: Lidhja e Prizrenit humbi betejat ushtarake, por themeloi Vetëdijen Kombëtare Shqiptare
Kryetari i Kuvendit të Kosovës, Kadri Veseli, në përvjetorin e 140 të Lidhjes së Prizrenit, ka thënë se 140 vite më parë, në Prizren u mblodhën përfaqësuesit e të gjithë trevave shqiptare, mbi supet e të cilëve qëndronte një barrë e madhe.
Ai thotë se ishte kohë e vështirë dhe se Ballkani ishte i trazuar si asnjëherë më parë.
“Perandoria Osmane po jepte shenjat e rënies së pashmangshme. Popujt po zgjoheshin. Evropa po jetonte pranverën e kombeve. Secili kërkonte vendin dhe të drejtat e tij në gjeopolitikën e re që po ndërtohej. Ishte koha që edhe shqiptarët të zgjoheshin, sa më parë që ishte e mundur. Çdo vonesë mund të kishte pasoja të pariparueshme historike, sepse rreziqet ishin të mëdha dhe në qendrat politike të Evropës nuk ekzistonte termi ‘Çështje shqiptare’. Termi ‘Shqipëri’ ekzistonte vetëm si shprehje gjeografike, siç kishte thënë kancelari i hekurt i Gjermanisë së asaj kohe, Oto Von Bismark”, tha Veseli.

Në këto rrethana të rënda, sipas kreut të Kuvendit, burrat e mbledhur në Prizren kishin përpara dy sfida të rënda historike: Të dëshmonin para fuqive evropiane dhe Perandorisë Osmane ekzistencën e kombit shqiptar dhe njëkohësisht të mbronin me çdo kusht të drejtat e tij legjitime politike.
“Të udhëhequr nga diplomacia e Abdyl Frashërit, nga urtësia e Ymer Prizrenit dhe guximi luftarak i Sylejman Vokshit, Lidhja e Prizrenit i arriti qëllimet e saj, ndonëse me pasoja shumë të rënda. Lidhja e Prizrenit i humbi betejat ushtarake me vendimet e Kongresit të Berlinit dhe me garnizonet e Dervish Pashës që dogjën Kosovën në pranverën e vitit 1881, por ajo arriti një fitore tjetër, shumë herë më të madhe: themeloi Vetëdijen Kombëtare Shqiptare, krijoi standardet e patriotizmit modern shqiptar dhe platformën e programit për çlirim e pavarësi kombëtare. Pa lidhjen e Prizrenit nuk do ta kishim 28 nëntorin e vitit 1912. Pa lidhjen e Prizrenit nuk do ta kishim lëvizjen kombëtare për çlirimin e Kosovës, e cila arriti kulminacionin historik me Ushtrinë Çlirimtare të Kosovës, çlirimin dhe shpalljen e pavarësisë në shkurtin e vitit 2008. Pa Lidhjen e Prizrenit rrjedha e historisë sonë kombëtare do të ishte krejtësisht ndryshe dhe aspak pozitive për kombin tonë”, deklaroi më tej Veseli.
Kryeparlamentari i Kosovës tha se sot jetojmë në një epokë krejtësisht të ndryshme dhe, sipas tij, si asnjëherë më parë në histori, siguria dhe liria e kombit tonë janë të qëndrueshme, të garantuara dhe të pacenueshme.
“Fuqitë, që në qershorin e vitit 1878 ishin kundërshtarët e të drejtave tona kombëtare, sot janë aleatët tanë më të mirë. Ne jemi gjenerata më fatlume, për faktin se po e bëjmë realitet ëndrrën e madhe të rilindasëve tanë për ta parë kombin tonë pjesë të Evropës. Shqipëria është anëtare e NATO-s, ka bërë përparime të mëdha në drejtim të integrimit evropian, ndërsa Kosova, brenda dekadës së parë të pavarësisë, ka shënuar hapa historikë në konsolidimin e shtetit dhe po punon shumë në agjendën e saj euro-atlantike. E ardhmja jonë është në duart tona. Ne jemi krenarë që jemi pasardhës të burrave të Lidhjes së Prizrenit. Jemi krenarë që ecëm shtigjeve të hapura prej tyre. Krenarë që e vazhduam deri në fitore ëndrrën e tyre”, u shpreh kryetari i Kuvendit.
“Lavdi heronjve të Lidhjes së Prizrenit. Lavdi burrave e grave që në harkun kohor të këtyre 140 viteve bënë gjithçka ishte e mundur që kombi ynë të jetë i lirë dhe sovran në bashkësinë e kombeve të lira e të civilizuara”, përfundoi Veseli.

Shënohet 140 vjetori i Lidhjes Shqiptare të Prizrenit, vihet gurthemeli i shtatoreve të udhëheqësve të Lidhjes
Me vënien e gurthemelit të kompozicionit të shtatoreve të udhëheqësve të Qeverisë të Lidhjes së Prizrenit, ka nisur sot në Prizren shënimi i 140 vjetorit të Lidhjes Shqiptare të Prizrenit.
Në këtë ekspozitë në ambientet e brendshme të Lidhjes së Prizrenit u bë prezantimi i monedhave antike dhe mesjetare, dhe i të gjitha monedhave kombëtare shqiptare që mbajnë portretin e heroit kombëtar, Gjergj Kastrioti - Skënderbeu, duke filluar nga 1926 e deri në ditët e sotme. Një pjesë e këtij koleksioni është përdorur edhe në Kosovë dhe në tokat tjera kombëtare shqiptare gjatë luftës së dytë botërore.
Veçantia e kësaj ekspozite është se përmban edhe monedhat përkujtimore shqiptare të vitit 2013 të cilat përkujtojnë 135 vjetorin e Lidhjes Kombëtare të Prizrenit dhe gjithashtu Përvjetorin e Kongresit të Manastirit. Po në këtë ambient u shfaqën edhe simbolika nga katër vilajetet shqiptare, derisa në ambientin e jashtëm u shfaq ekspozita me dokumente të Arkivit Qendror shtetëror të Shqipërisë dhe Agjencisë Kombëtare të Arkivave të Kosovës nga viti 1878 - 2018.
Kjo ditë po mbahet nën patronatin e Zyrës së Kryeministrit dhe në kuadër të shënimit të Vitit Mbarëkombëtarë të Gjergj Kastriotit Skënderbeut, organizim ky që ka bërë bashkë Qeverinë e Kosovës, Shqipërisë dhe atë të Maqedonisë për të nderuar veprën e heroit, Gjergj Kastrioti - Skënderbeu.

Në vënien e gurthemelit të udhëheqësve të Qeverisë të Lidhjes së Prizrenit, Ymer Prizreni (kryeministër), Abdyl Frashëri (Ministër i Punëve të Jashtme) dhe Sulejman Vokshi (Ministër i Mbrojtjes), përveç kryeministrit Ramush Haradinaj morën pjesë edhe Presidenti i Shqipërisë, Ilir Meta, kryetari i Komunës së Prizrenit, Mytaher Haskuka, ministra nga kabineti qeveritar, përfaqësuesi i Familjes Jashari, Rifat Jashari dhe përfaqësues të tjerë institucional.
Haradinaj, i shoqëruar nga Presidenti i Shqipërisë Ilir Meta dhe Kryetari i Prizrenit Mytaher Haskuka dhe personalitete të tjera më pas mori pjesë në ekspozitën e buqetave të skulptorëve për konkursin mbarëkombëtar të cilët kanë konkurruar për kompozicionin e shtatoreve, si dhe në ekspozitën e Bankës Qendrore të Kosovës, Bankës Qendrore të Shqipërisë dhe muzeut të Prishtinës.
Pjesëmarrës në këto aktivitete janë edhe personalitetet dhe liderët institucionalë nga të gjitha trevat shqiptare.
Shënimi i 140 vjetorit të Lidhjes Shqiptare të Prizrenit do të vazhdoj edhe gjatë ditës me ç’rast këtij përvjetori do t&#39;i dedikohet një Seancë Solemne nga Kuvendi i Kosovës, Akademi Solemne, Konferenca shkencore 140 vjetori i Lidhjes, në të cilën do të prezantohen punimet nga Instituti i Historisë nga Tirana, Shkupi dhe Prishtina dhe Ekspozita mbarëkombëtare në pikturë.
>
Index:<1831>
Title:<https://www.koha.net/arberi/97776/selmanaj-kreret-e-shtetit-po-garojne-se-kush-po-abuzon-me-shume/>
Content:<
Driton Selmanaj, deputet i LDK-së, ka thënë se krerët e shtetit po garojnë me njëri-tjetrin se kush po abuzon më shumë me paranë publike.
Sipas tij, kabineti i kryetarit të Kuvendit të Kosovës, Kadri Veseli, merr pagë vjetore në total më shumë se gjysmëmilioni euro në vit.
“Kam kërkuar informata për numrin e këshilltarëve të kryetarit, shpenzimet për udhëtime jashtë, për karburante, për telefoni e të tjera. S’kam marrë përgjigje. Arsyetimi i tyre është se janë publike. Por s’janë të deshifruara. Në raport thuhet pagat për këshilltarë politikë e qet shifrën totale, por jo kush janë, çfarë shpenzime kanë bërë me bileta, me telefona e të tjerë. Është dashur të gjendet një alternativë tjetër, përfshirë raportin në Agjencinë Anti-Korrupsion. Vetëm nga kabineti i kryetarit shpenzohen 520 mijë euro në vit për paga, duke mos përfshirë shpenzimet e udhëtimit. 102 mijë kilometra në vit i bëjnë këshilltarët e kryetarit të Kuvendit me vetura”, ka thënë ai. “Paga bazë është 1040 euro. Përpos 1000 eurove i marrin edhe 50 për qind të rrugës bazë. Kalkulimet që kam bërë del që secili këshilltar merr 1800 euro, duke hequr shpenzimet për telefona e makina. Çka po funksionon në këtë vend?”, ka thënë ai në Express Intervistën në KTV.
Sipas Selmanajt, kryetari i Kuvendit nuk ka nevojë për më shumë se dy këshilltarë dhe assesi 15 siç i ka aktualisht Veseli. Këtë numër të madh të kabinetit të kryeparlamentarit, Selmanaj ka thënë se e sheh si lloj gare mes tij dhe kryeministrit se cili po bën abuzime më të mëdha dhe garë për akomodim njerëzish.
Ai ka thënë se nuk pret që kjo të ndalet, por që “duke e njohur kryetarin dhe PDK-në pres që ata kanë me e rritë mundësinë e abuzimit. Kanë me e rritë mundësinë e qasjes jo të përgjegjshme. Po të reflektonin, s’do të arrinin këtu”.
Selmanaj ka folur edhe për mospjesëmarrjen e deputetëve në seanca parlamentare. Ka thënë se kjo është “sëmundje” që s’ka shërim. Sipas tij, e vetmja masë ndëshkuese duhet të jetë vota e qytetarëve sepse masat administrative nuk mjaftojnë.
“Kjo është problematikë që ka përcjellë gjitha legjislaturat dhe për fatin e keq kjo sëmundje s’po mund të kurohet. Vazhdon papërgjegjësia e deputetëve. Ata janë zgjedhur nga qytetarët. Por kjo s’po i lë përshtypje deputetëve. Shumica e seancave po ndërpriten për shkak të mungesës së kuorumit. Mbahen seancat rrallë. Ngjeshën pikat e rendit të ditës. Kryeministri mungon në interpelanca. Ai më përpara zgjedh festivale e për të përcjellë Rita Orën edhe pse e ka ditur se ka dy muaj që kur është thirrur interpelanca. Një qasje e tillë për të pamundësuar kuorumin nga shumica ka krijuar një dembeli te deputetët që secilin proces po e marrin si të parëndësishëm. Edhe ligjet nuk po trajtohen më seriozisht. Kur po vendosen 20 pika të rendit të ditës, po lodhen njerëzit. Ka masa administrative për t’i ndëshkuar. Gjykimi apo ndëshkimi më i madh është me votë”, ka thënë ai duke shtuar se ndalja e mëditjeve nuk është masë e rëndë për deputetët.
Sa i përket platformës së qeverisë për fazën e fundit të dialogut me Serbinë dhe që palën kosovare ta udhëheqë presidenti Hashim Thaçi, Selmanaj ka thënë se Kuvendi duhet të ketë gisht patjetër në dialog.
“LDK-ja ka qëndrim të qartë. Nuk e përkrah platformën e qeverisë. Nuk kemi folur për pika të veçanta. Kemi folur për platformën në tërësi. Për këtë çështje po flasim për procesin e jo për emra të përveçëm. Kemi thënë se ka elemente jokushtetuese dhe e kemi pasur referencë edhe këtë (pikën ku presidenti merr udhëheqjen e dialogut). Ne vlerësojmë se Kuvendi duhet të ketë rolin kyç në këtë proces. Qëndrimi i LDK-së është se nuk diskutojmë kush i udhëheqë, por Kuvendi të ketë rolin e vet. Duhet të negociohet në fazat fillestare. Kosova është republikë parlamentare”, shtoi ai.
>
Index:<1832>
Title:<https://www.koha.net/arberi/97717/auditori-qeveria-hyn-ne-huamarrje-per-financimin-e-projekteve-te-planifikuara-keq/>
Content:<
Zyra Kombëtare e Auditimit, për herë të parë ka nxjerrë një raport auditimi për menaxhimin e borxheve publike.
Kjo Zyrë ka bërë me dije se Qeveria në periudhën kohore 2009 - 2017 ka respektuar të tërësi limitin e lejuar për marrjen e borxheve publike dhe niveli i borxhit nuk paraqet ndonjë kërcënim për stabilitetin financiar të shtetit.
ZKA thotë se borxhi publik është përdorur për financimin e deficitit të buxhetit dhe financimin e projekteve investuese të cilat vlerësohen të jenë me interes kombëtar.
Sipas kësaj zyre, borxhi ndërkombëtar dhe i brendshëm, ka një trend të rritjes ku në vitin 2009 borxhi i përgjithshëm ishte 6.12% e BPV, ndërsa në vitin 2017 është rritur në 16.63%.
“Derisa cilësia menaxhuese me borxhet publike është vlerësuar shumë e mirë, shqetësuese është aftësia e dobët e organizatave zbatuese të projekteve në shfrytëzimin me kohë të këtyre fondeve. Në mungesë të përgatitjeve të duhura për fillimin e ekzekutimit të projekteve, 295,809,378 euro janë mjete të cilat nuk janë tërhequr/shpenzuar sipas marrëveshjeve të arritura me institucionet financiare ndërkombëtare, edhe pse kanë qenë në dispozicion për t’u përdorur”, thotë Zyra Kombëtare e Auditorit, raporton Koha.net.
Si pasojë e mospërputhjes së dinamikës kohore në mes të alokimit të kredive dhe realizimit të projekteve, ZKA thotë se vlera e paguar e tarifave të zotimit për mjetet e kredive të patërhequra nga huamarrësit arrin kuotën prej 890,000€.
“Është vërejtur se nga 6 projekte kapitale të planifikuara në Ligjin e buxhetit sipas viteve 2014, 2015, 2016 dhe 2017 dhe projeksioneve dy vjeçare të përfshira edhe në Kornizën Afatmesme të Shpenzimeve, realizimi është shumë i ulët ndërsa në 3 prej tyre vlera e realizimit apo tërheqjes së kredive është 0%. Vonesat e tilla janë rezultat i një studimi të dobët të fizibilitetit të projekteve, si dhe mangësitë në krijimin e parakushteve të nevojshme për eliminimin e të gjitha pengesave infrastrukturore dhe ligjore në realizimin e këtyre projekteve, për çka Qeveria duhet të ketë një mbikëqyrje të shtuar”, thotë ZKA në raportin e saj.
Në anën tjetër, trendi i rritjes së borxheve të brendshme, e sidomos shtimi i përdorimit të fletë obligacioneve dhe zvogëlimi i bonove të thesarit, ZKA thotë se ndikon në rritjen e normave të interesit (kostos së borxhit).
Auditori i Përgjithshëm ka rekomanduar Qeverinë që para se të fillojë procesi i huamarrjeve, të bëhen analiza dhe planifikime të hollësishme që fondet e huamarrjes të shfrytëzohen me kohë, në mënyrë efikase, efektive dhe ekonomike, derisa për borxhin aktual Qeveria duhet të ketë një mbikëqyrje të shtuar në mënyrë që të rritet dinamika e përdorimit të fondeve në dispozicion.
Raportin e plotë mund ta lexoni këtu.
>
Index:<1833>
Title:<https://www.koha.net/arberi/97539/platforma-per-dialog-me-serbine-u-terhoq-per-ti-dhene-hapesire-debatit/>
Content:<
Kryeministri i Kosovës Ramush Haradinaj ka treguar arsyet pse e ka tërhequr Platformën për dialog, që Qeveria e kishte dërguar në Kuvend për shqyrtim.
Në një konferencë për media pas mbledhjes së Qeverisë, Haradinaj tha se këtë e ka bërë për shkak se ka vërejtur një interesim të madh të forcave politike si në Parlament edhe jashtë tij, për debat.
“Për t’i dhënë kohë atij debati dhe për të mos krijuar thyerje mes grupeve politike, e kemi tërhequr Platformën për bisedimet me Serbinë. Me këtë i japim kohë spektrit politik, grupeve parlamentare, që të kontribuojnë me idetë e tyre, propozimet e tyre. Kosova ka nevoje për të gjetur formulën e një përfaqësimi gjithëpërfshirës në këtë temë kaq të rëndësishme”, ka thënë Haradinaj.
Haradinaj tha se si rezultat i konsultave që kanë pasur dhe gjendjes që është krijuar në diskutimet publike në Parlament, ka vlerësuar se ky është një veprim i duhur në këtë kohë.
>
Index:<1834>
Title:<https://www.koha.net/arberi/97459/muhaxheri-mungon-ne-seancen-ku-akuzohet-nga-haradinaj/>
Content:<
Në Gjykatën Themelorë të Pejës, në mungesë të të paditurit Gazmend Muhaxheri është duke u mbajtur seanca përgatitore, ku ai akuzohet për shpifje nga kryeministri Ramush Haradinaj.
Gjyqtarja Ganimete Puka, bëri të ditur se përfaqësuesi i Muhaxherit, kishte lajmëruar gjykatën se nuk do të mund të marrë pjesë në seancë për shkaqe objektive, por megjithatë, aprovoi kërkesën e avokatit të Haradinajt, Arianit Kocit, që seanca përgatitore të vazhdojë në mungesë të palës së paditur, raporton KTV.
Muhaxheri në një intervistë për austriaken Der Standart, kishte akuzuar Haradinajn për përfitime nga bizneset e naftës dhe të lojërave të fatit. Për këto deklarata, Haradinaj përmes padisë për shpifje të bërë në vitin 2015, kërkon kompensimin prej 250 mijë eurosh.
>
Index:<1835>
Title:<https://www.koha.net/kosove/102803/presidenti-trump-nderon-lutfi-hazirin/>
Content:<
Komuna e Gjilanit, përmes një komunikate për media, ka thënë se Presidenti i Shteteve të Bashkuara të Amerikës, Donald Trump, ka nderuar kryetarin e Gjilanit, Lutfi Haziri, me çmim special për angazhimin e jashtëzakonshëm në shërbim të qytetarëve dhe interesit publik.
Në emër të Shtëpisë së Bardhë, të nënshkruar nga presidenti Trump, siç thotë më tej Komuna, çmimin ia ka dhuruar sot kryetarit Haziri ambasadori Dr. Otto F. Von Feigenblatt.
“Kosova si vend, po edhe Gjilani si qytet, janë me fat që kanë një lider si zotëri Lutfi Haziri. Si një i huaj, unë ndihem i mrekulluar kur shoh procesin e gjatë që ka kaluar Kosova dhe sa shumë është bërë në këtë vend. Është shumë e rëndësishme që e gjithë bota ta marrin vesh që Kosova po ecën përpara”.
“Kontributi im i vogël dhe modest është që e kam propozuar dhe mbështetur nominimin e z. Haziri për këtë çmim të presidentit Donalt Trump, i cili vije për të gjitha kontributet që jepen në jetë, për veprat dhe për meritat që ka në ndryshimet e mëdha sociale në komunitet. Kështu që, unë kam ardhur me autoritetin për ta dhënë këtë çmim i cili është nënshkruar nga presidenti Trump. Pra jepet nga Shtëpia e Bardhë për njerëzit që kanë dhënë kontribute të mëdha sociale, jo vetëm për vendin e tyre, por edhe për zhvillimin në botë”, ka thënë ambasadori Von Feigenblatt.
Me të pranuar çmimin, kryetari i Gjilanit, Lutfi Haziri, tha se kjo është një mirënjohje e madhe që i jepet qytetarëve të Gjilanit për krejt atë viktimizim, sakrificë dhe dhembje që e kemi kaluar.
“Një çmim i tillë që më jepet nga Shtëpia e Bardhë dhe presidenti Trump, është një mirënjohje që i jepet qytetarëve të Gjilanit për krejt atë viktimizim, sakrificë dhe dhembje që e kemi kaluar. Me qenë në shërbim të komunitetit, në shërbim të qytetarëve, është misioni më i shenjtë. Ne këtë e kemi bërë pa kurrfarë kërkese. Do të vazhdojmë ta bëjmë në interes të paqes, tolerancës dhe të dialogut, vlera të cilat vazhdojmë t’i kultivojmë dhe t’i bartim tek gjeneratat e reja për t’i bërë rrugët më të lehta’, theksoi Haziri.
“Për këtë shërbim që na është njohur, e në këtë rast, mua më është adresuar, faleminderit shumë prej presidentit Trump dhe Shtëpisë së Bardhë. Është shërbim për komunitetet që Gjilani i ka bërë për 19 vite të pasluftës, duke i ruajtur pakicat, duke e ruajtur kishën “Shën Nikolla” që të mos digjet, duke i ruajtur xhamitë dhe teqetë dhe duke i rindërtuar ato, duke i ruajtur pakicat politike dhe duke i integruar ato në jetën tonë. Ne jemi bashkë dhe kjo jetë që na është dhënë nga Zoti nuk e ka të drejtën askush ta cenoj. Këtë çmim ia dedikoj familjes time, prindërve të mi dhe familjes politike që është Gjilani”, ka shtuar i emocionuar Haziri.
Një fjalë përshëndetëse në këtë ngjarje pati edhe profesori i Universitetit të Tiranës, Arian Galdini, i cili tha se ky është një çmim i merituar për kontributin e madh të kryetarit Lutfi Haziri, për punën e madhe në shërbim të komunitetit.

>
Index:<1836>
Title:<https://www.koha.net/kronike/82899/shantazh-ne-prizren-i-kerkon-para-per-te-mos-publikuar-pamje-diskredituese-te-vajzes-se-tij/>
Content:<
Në fshatin Piranë të Prizrenit, është arrestuar një person. I njëjti, ka shantazhuar një burrë duke i kërkuar në vazhdimësi para, ose në të kundërtën, do t’i publikonte disa materiale diskredituese të vajzës së tij.
Gjatë kontrollit në banesën e të dyshuarit në cilësi të provave materiale, është konfiskuar një llap-top dhe një telefon celular.
Me urdhër të prokurorit i dyshuari dërgohet në mbajtje.
>
Index:<1837>
Title:<https://www.koha.net/kronike/80316/shqiptari-nga-kosova-perdhunon-ulqinakun-ne-plazh-te-madh/>
Content:<
Gjykata e Lartë në Podgoricë ka urdhëruar një muaj paraburgim për një 36 vjeçar shqiptar nga Kosova me dyshimin se e ka përdhunuar dhe shantazhuar një ulqinak me inicialet B.N. (68 vjeç).
Incidenti ka ndodhur para shtatë ditësh kur shqiptari nga Kosova me iniciale E.R., siç raporton agjencia serbe e lajmeve “Srna”, e kishte lutur ulqinakun që ta dërgojë deri tek Plazhi i Madh dhe atje e ka përdhunuar, bën me dije policia malazeze, transmeton Koha.net.
Ata dy ishin në një lidhje e cila kulmoi kur shqiptari nga Kosova nisi ta shantazhonte ulqinakun me fotografi komprometuese.
Shqiptari nga Kosova mohoi në polici dhe prokurori ta ketë përdhunuar ulqinakun.
Nga Policia thuhet se shqiptari nga Kosova gjendet në shënimet kriminale të policisë së Kosovës dhe të Malit të Zi për vjedhje.
>
Index:<1838>
Title:<https://www.koha.net/kronike/71201/shantazhon-nje-femer-permes-rrjeteve-sociale-ne-fushe-kosove/>
Content:<
Një person është arrestuar në Fushë-Kosovë pasi ka shantazhuar një femër përmes rrjeteve sociale.
Me urdhër të prokurorit i dyshuari është dërguar në mbajtje.
>
Index:<1839>
Title:<https://www.koha.net/kronike/43754/e-shantazhon-me-3-mije-euro-per-mospublikim-te-nje-incizimi/>
Content:<
Njësiti i hetimeve ka arrestuar një person mbrëmjen e djeshme, në Ferizaj, nën dyshimin se i ka kërkuar tre mijë euro një femre si kusht që të mos e publikojë një incizim të viktimës, për ta njollosur imazhin e saj.
I dyshuari, sipas Policisë, është arrestuar nga njësiti policor në flagrancë, pasi i ka pranuar paratë.
Me urdhër të prokurorit i njëjti dërgohet në qendrën e mbajtjes.
>
Index:<1840>
Title:<https://www.koha.net/kronike/6665/shantazhon-nje-femer-permes-instagramit-arrestohet/>
Content:<
Një burrë në Prishtinë është arrestuar dje me dyshimin se ka shantazhuar një femër përmes rrjetit social Instagram, bën të ditur Policia e Kosovës përmes një komunikate për media.
“Është arrestuar i dyshuari, mashkull shqiptar, pasi që i njëjti përmes rrjetit social Instagram kishte shantazhuar viktimën, femër shqiptare”, thotë PK, transmeton Koha.net.
Më tutje thuhet se me urdhër të prokurorit pas intervistimit i dyshuari është dërguar në mbajtje.
>
Index:<1841>
Title:<https://www.koha.net/kronike/5188/publikon-fotografi-per-ta-shantazhuar-arrestohet/>
Content:<
Policia e Kosovës përmes një komunikate për media ka bërë të ditur se ka arrestuar një burrë që ka publikuar disa foto për të shantazhuar një burrë tjetër.
Ngjarja ka ndodhur dje në Prishtinë rreth orës 17:00, transmeton Koha.net.
“Njësiti policor pas hetimeve të bëra, ka arrestuar të dyshuarin mashkull K-Shqiptar, i cili dyshohet se ka publikuar disa fotografi për të shantazhuar viktimën mashkull K-Shqiptar”, thotë PK.
Me urdhër të prokurorit i dyshuari dërgohet në mbajtje.
>
Index:<1842>
Title:<https://www.koha.net/tech/29254/videoja-me-e-klikuar-ne-historine-e-facebookut/>
Content:<
Pothuajse të gjithë e dimë që platforma e madhe dhe më e njohur e videove është YouTube.
Por edhe rrjeti social Facebook kohët e fundit është duke i dhënë përparësi videove, kjo edhe për faktin që videot janë më tërheqëse për njerëzit dhe linqet apo postimet e tjera.
Por a keni qenë ndonjëherë kuriozë të dini se cila video është më e klikuar? Bëhet fjalë për videon e mëposhtme e cila ka arritur të marrë plot 330 milionë klikime. Sigurisht nuk ka mundur dot të kalojë rekordin e YouTube, por sidoqoftë është shumë për një rrjet social.

>
Index:<1843>
Title:<https://www.koha.net/tech/12923/zuckerberg-premton-pengimin-e-videove-me-vrasje-ne-facebook/>
Content:<
Drejtori dhe themeluesi i Facebook-ut, Mark Zuckerberg ka premtuar sot se kompania e tij do të bëjë gjithçka që është e mundur për të parandaluar prezantimin e incidenteve në rrjetin social, raste të tilla sikurse vrasja live që ndodhi në Cleveland, e cila pamje është parë gjatë dy orëve në Facebook.
Kjo video u bë nga Robert Godwin, i cili ka filmuar tërë ngjarjen e vrasjes së tij derisa sulmuesit largohen nga vendi i ngjarjes, shkruan Reuters, përcjell Koha.net.
Zuckerberg, duke folur në konferencën vjetore për zhvillimin e Facebook-ut, ka shprehur ngushëllimet e tij në emër të të punësuarve për anëtarët e familjes dhe miqtë e viktimës, Robert Godwin.
“Kompania jonë do të bëjë gjithçka për t’i parandaluar këto postime në Facebook, ne do ta bëjmë të pamundur”, tha Zuckerberg.
Facebook, do të shqyrtoj monitorimin e pamjeve të dhunshme dhe gjithashtu materialeve fyese që shpërndahen në Facebook.
>
Index:<1844>
Title:<https://www.koha.net/video/8768/gjate-2016-es-prokuroret-kane-zgjidhur-me-shume-raste-sesa-qe-kane-pranuar/>
Content:<
>
Index:<1845>
Title:<https://www.koha.net/video/7554/raport-i-ktv-se-per-gjetjet-ne-varrezen-masive-ne-prizren/>
Content:<
Mesditën e të enjtes, në varrezat e qytetit në Prizren, kanë filluar gërmime, pasi ka pasur dyshime për varrezë masive.
Aty, gjatë ditës, janë gjetur trupat e pesë personave që dyshohet se ishin të zhdukur para dhe pas luftës së fundit në Kosovë.
Mbetjet mortore që janë gjetur në varrezat ortodokse në Prizren janë të nacionalitetit serb.
Sipas kryetarit të Komisionit Qeveritar për Personat e Pagjetur, identiteti i tyre do të përcaktohet në bazë të analizës së ADN-së. Gjetaj ka njoftuar se gërmimet do të vazhdojnë, pasi që dyshohet se në këtë pjesë mund të ketë edhe mbetje të tjera.
Bashkë me ekspertë të mjekësisë ligjore dhe të EULEX-it, ishin edhe zyrtarë të komisionit serb për të pagjetur. Në këtë pjesë të varrezave në Prizren, ishin bërë gërmime edhe më herët, por nuk ishte gjetur asgjë.
>
Index:<1846>
Title:<https://www.koha.net/showbiz/87141/seveni-e-argjentina-publikojne-pa-ty/>
Content:<
Dy këngëtarët e njohur shqiptarë, Seven Saraçi dhe Argjentina Ramosaj, kanë publikuar projektin e tyre më të ri.
“Pa ty” titullohet kjo këngë, tekstin e së cilës e kanë shkruar Seveni dhe Tonic & Denk.
Për videoklipin është kujdesur Entermedia.

 
>
Index:<1847>
Title:<https://www.koha.net/showbiz/65478/cricket-dhe-argjentina-ramosaj-sjellin-kengen-e-re-hush/>
Content:<
Këngëtarja e njohur Argjentina Ramosaj sapo ka publikuar këngën e saj më të re në version audio.
Kënga titullohet “Hush” (Hesht), transmeton Koha.net. Këtë këngë Ramosaj e ka bërë në bashkëpunim me producentin Cricket, i cili është përkujdesur për muzikën e këngës.
Ndërsa tekstin e “Hush” e ka shkruar këngëtari i njohur Yll Limani.
>
Index:<1848>
Title:<https://www.koha.net/showbiz/102025/producenti-amerikan-edward-walson-anetar-jurie-ne-miss-universe-kosova-2018/>
Content:<
“Miss Univers Kosova 2018” ka qenë ngjarja më e komentuar gjatë këtyre ditëve në Kosovë.
Kush janë pjesëmarrëset, kush e përbën jurinë dhe çfarë do ta karakterizojë këtë ngjarje, ishin disa prej pyetjeve për të cilat audienca ishte kurioze.
Për të gjitha këto detaje, publiku do të ketë rastin të marrë përgjigje në mbrëmjen e së premtes, atëherë edhe kur do të mbahet ky spektakël i madh dhe i cili do të transmetohet drejtpërdrejt në Kohavision nga ora 20:00.
Ajo çfarë tashmë është bërë e ditur është pjesëmarrja e producentit të njohur në Shtetet e Bashkuara të Amerikës, Edward Walson. Ai do të jetë pjesë e jurisë së kësaj gare dhe bashkë me anëtarët e tjerë do të bëjë vlerësimin e vajzave pjesëmarrëse në “Miss Univers Kosova 2018”.
Këtë e ka bërë të ditur për emisionin Express në KTV, Labinot Gashi, njëri nga organizatorët e kësaj garë.
“Për herë të parë po e bëjë publike që pjesë e jurisë do të jetë edhe producenti nga SHBA-të, Edward Walson. Ai do të mbërrijë nesër në Kosovë”, ka thënë ndër të tjerash Gashi.
Pjesë e “Miss Universe Kosova 2018” janë gjithsej 17 vajza të cilat garojnë me njëra tjetrën për kurorën e më të bukurës. Vajza fituese përfaqëson Kosovën në “Miss Universe”.
>
Index:<1849>
Title:<https://www.koha.net/showbiz/102011/uki-publikon-ama/>
Content:<
Këngëtari i njohur Uki Latifi ka publikuar projektin e tij të ri me titull “Ama”.
Për muzikën është kujdesur vetë reperi në bashkëpunim me Prygon.
Ndërsa për tekstin është ndihmuar nga Nderim Kurti.

>
Index:<1850>
Title:<https://www.koha.net/showbiz/102003/mozzik-paralajmeron-kenge-te-nxehta/>
Content:<
Me një fotografi jo të zakontë, reperi i njohur Mozzik ka paralajmëruar projektet e tij të reja.
Ai ka postuar në rrjete sociale një fotografi nga dushi duke thënë se “po e provoj ujin e nxehtë se a është më i nxehtë se këngët që ka për t’i publikuar”.
“Madam” është kënga e fundit e Mozzikut.
    Kesh te provu ujin e nxehte a osht ma i nxehte se qeto kongt qe ka mi qit a jo 😝 #MOZZIK A post shared by  MOZZIK (@mozzik) on Jun 27, 2018 at 11:44am PDT 
>
Index:<1851>
Title:<https://www.koha.net/showbiz/101814/2ton-publikon-kengen-e-re/>
Content:<
Reperi i njohur nga Ferizaj, 2Ton, ka publikuar projektin e tij të ri me titull “Melisa”.
Për muzikën dhe tekstin është kujdesur vetë reperi, ndërsa për beatin Binnay.
Videoklipi është realizuar nga “XL Films.
”
>
Index:<1852>
Title:<https://www.koha.net/showbiz/101085/me-24-qershor-1916-pickford-u-be-aktorja-e-pare-me-kontrate-ne-hollywood/>
Content:<
Aktorja Mary Pickford më 24 qershor të vitit 1916, u bë ylli i parë femër që nënshkruan kontratë milionë dollarëshe në Hollywood.
E lindur në Toronto, Kanada më 1892, e pagëzuar si Gladys Mary Smith, ajo u bë aktore, regjisore dhe skenariste e njohur me emrin ‘e dashura e Amerikës’ në periudhën e filmit pa zë, transmeton KP.
Vdiq më 1979, në Santa Monika, Kaliforni.
>
Index:<1853>
Title:<https://www.koha.net/showbiz/100610/genc-prelvukaj-e-nrg-band-i-kendojne-dashnise/>
Content:<
Reperi i njohur Genc Prelvukaj dhe grupi NRG Band kanë publikuar bashkëpunimin më të ri me titull “Dashnia Jeme”.
Producent dhe tekstshkrues është Prelvukaj.
“BlackFish” ka realizuar videoklipin.

>
Index:<1854>
Title:<https://www.koha.net/showbiz/100430/yllka-kuqi-sjell-je-dashnia/>
Content:<
Këngëtarja e njohur shqiptare, Yllka Kuqi, ka publikuar projektin e saj më të ri me titull “Je dashnia”.
Për këngën e re ajo ka bashkëpunuar me Florent Boshnjaku që ka bërë muzikën.
Tekstin e ka shkruar Fatmir Muja.

>
Index:<1855>
Title:<https://www.koha.net/showbiz/100165/dua-lipes-i-pengojne-paparacit/>
Content:<
Si duket Dua Lipa nuk i duron edhe aq shumë paparacit.
Teksa po shëtiste nëpër rrugët e New Yorkut me të dashurin e saj Isaac, këngëtarja është zënë në pritë nga fotografët të cilët me shkrepjen e fotove të shumta duke se e kanë acaruar atë, transmeton Express i KTV-së.
Si pasojë shumica e fotografive të Lipës kanë përfunduar me të duke ua treguar fotografëve gishtin e mesëm...

>
Index:<1856>
Title:<https://www.koha.net/showbiz/100071/vritet-reperi-xxxtentacion/>
Content:<
Reperi XXXTentacion është qëlluar për vdekje gjatë një grabitjeje të hënën në Broward County të Floridas, ka njoftuar policia.
20-vjeçari, emri i vërtetë i të cilit ishte Jahseh Onfroy, po largohej nga një dyqan pasdite kur dy burra nga një veturë e kishin qëlluar.
Policia ka njoftuar se është në kërkim të dy personave dhe ka kërkuar ndihmë nga qytetarët.
XXXTentacion u bë i famshëm me këngën “Look at Me” në vitin 2016. Me albumin e tij të fundit “?”, ai debutoi në vendin e parë.
>
Index:<1857>
Title:<https://www.koha.net/showbiz/100013/elvana-publikon-ku-vajti/>
Content:<
Këngëtarja e njohur shqiptare, Elvana Gjata, ka publikuar këngën e saj më të re me titull “Ku vajti”.
Për këtë këngë ajo ka bashkëpunuar me Big Bangun ndërsa vetë ka shkruar tekstin.
Për videoklipin është kujdesur Pro Video.

>
Index:<1858>
Title:<https://www.koha.net/showbiz/99981/cozman-e-agon-amiga-publikojne-e-jemja/>
Content:<
Dy reperët e njohur Cozman dhe Agon Amiga kanë publikuar projektin e tyre më të ri.
“E jemja” titullohet kënga e tyre e re, tekstin e së cilës e kanë shkruar vetë reperët.
Për videoklipin është kujdesur Mojo Production.

>
Index:<1859>
Title:<https://www.koha.net/showbiz/99152/rikthimi-i-adelina-ismailit/>
Content:<
Sot në Express të KTV-së e ftuar ishte një prej këngëtareve më të dashura për publikun shqiptarë kudo, Adelina Ismaili.
Ismaili foli për jetën dhe karrierën e saj, rikthimin në muzikë, raportin me adhuruesit e flaktë dhe shumëçka tjetër.

>
Index:<1860>
Title:<https://www.koha.net/showbiz/98707/arrestohet-aktori-i-famshem/>
Content:<
Vince Vaughn, aktori i famshëm i Hollivudit, është arrestuar nga Policia e Los Angelesit.
Protagonisti i “Wedding Crashers” dhe shumë filmave të tjerë komedi është vënë në pranga për drejtim të makinës në gjendje të dehur.
49-vjeçari është ndaluar në orët e para të mëngjesit të ditës së diele.
Vaughn akuzohet gjithashtu për rezistencë ndaj forcave të policisë. Por, pas disa orësh është lënë i lirë.
>
Index:<1861>
Title:<https://www.koha.net/showbiz/97802/rita-ora-zihet-mat-me-te-dashurin-e-ri/>
Content:<
Pak ditë pas koncertit në Tiranë, Rita Ora është “zënë mat” me të dashurin e ri gjatë pushimeve në Itali.
Andrew Watt është i dashuri i saj i ri me të cilin është fotografuar nga mediat rozë.
Në fotografitë e publikuara nga “Daily Mail”, 27-vjeçarja shihet shumë e afërt me Wattin teksa shijojnë rrezet e diellit.
Së fundmi Rita publikoi videoklipin e këngës së saj të fundit “Girls”.

>
Index:<1862>
Title:<https://www.koha.net/showbiz/97783/nora-istrefi-e-mixey-sjellin-as-ni-gote/>
Content:<
Këngëtarja e njohur shqiptare, Nora Istrefi, ka publikuar këngën e saj më të re me titull “As ni gotë”.
Kënga e saj më e re është bashkëpunim me Mixeyn.
Për muzikën është kujdesur Mixey, ndërsa Nora bashkë me motrën e saj Era Istrefi janë kujdesur për melodinë dhe tekstin, bashkë me Yll Limanin.
Videoklipin e ka realizuar Entermedia.

>
Index:<1863>
Title:<https://www.koha.net/showbiz/97531/ledri-e-lyrical-son-publikojne-princess-diana/>
Content:<
Reperët e njohur kosovarë, Ledri Vula dhe Lyrical Son, kanë publikuar projektin më të ri me titull “Princess Diana”.
Kënga është produkt i “Big Bangut”.
Reperët janë kujdesur vetë për tekstin.

>
Index:<1864>
Title:<https://www.koha.net/showbiz/97362/lyrical-son-e-ledri-bashkojne-forcat-per-projektin-e-ri/>
Content:<
Dy reperët e njohur kosovarë, Lyrical Son dhe Ledri Vula, të martën do të publikojnë projektin e tyre më të ri.
Lajmi është bërë i ditur nga vetë reperët që publikuan fotografi dhe video nëpër rrjete sociale.
“Princess Diana” titullohet kënga që ka bashkuar reperët.
    👸🏼 A post shared by  Ledri Vula (@ledrivula) on Jun 4, 2018 at 11:26am PDT 
>
Index:<1865>
Title:<https://www.koha.net/showbiz/96306/morena-taraku-sjell-femnat/>
Content:<
Këngëtarja Morena Taraku ka publikuar projektin e ri me titull “Femnat”.
Kënga e saj e re është bashkëpunim me DJ PM dhe DJ DAGZ që janë kujdesur edhe për muzikën, bashkë me Prygon.
Uk Latifi është tekstshkruesi, ndërsa videoklipin e ka realizuar Pulpo Production.

>
Index:<1866>
Title:<https://www.koha.net/showbiz/95911/puth-puth-kenga-e-re-e-denik-prizrenit/>
Content:<
Këngëtari i njohur Denik Prizreni ka publikuar projektin e tij më të ri.
Kënga e re e Prizrenit mban titullin “Puth Puth”.
Teksti, muzika dhe orkestrimi janë kryer nga Artan Rexhepi “Ar-Studio”, ndërsa videoklipi nga BUG Production.

>
Index:<1867>
Title:<https://www.koha.net/showbiz/95885/2po2-me-kengen-e-re-lufton-kartelin-e-shtetit/>
Content:<
Reperi i njohur shqiptar, 2po2, së shpejti do të publikojë këngën e tij të re me titull “Kartel”.
Lajmin e ka bërë të ditur vetë këngëtari përmes rrjeteve sociale, ku ka publikuar trailerin e videoklipit të ardhshëm.
Në videon e publikuar, 2po2 shihet teksa udhëheq një grup që synon t’ua kthejë qytetarëve paratë e marra nga politikanët.
“S’ka më kartel në Kosovë”, e mbyll fjalimin para këtij grupi reperi 2po2.
Ai s’ka treguar ndonjë datë specifike se kur do të publikohet projekti i ri.
    CARTEL Official Trailer Take A Look ´ The Song &amp; The Video Coming Réal Soon #2po2 #authenticent #cartel A post shared by  2po2 (@besnik2po2) on May 28, 2018 at 5:13am PDT 
>
Index:<1868>
Title:<https://www.koha.net/showbiz/95677/deda-flet-per-kengen-e-era-istrefit-ne-boteror/>
Content:<
Deputeti Ilir Deda i ftuar në “Top Koha Music” ka komentuar suksesin e këngëtares shqiptare Era Istrefi, që do të këndojë himnin e Kampionatit Botëror “Rusia 2018”.
Ai ka thënë se ky është sukses tepër i madh për Kosovën dhe se Era Istrefi tashmë është emër i madh në botë.
“Është jashtëzakonisht e rëndësishme. Ka qenë befasi shumë e mirë për të gjithë në Kosovë. Ka qenë gëzim që në Botëror bashkë me dy emra të mëdhenj të jetë Era Istrefi. Kjo tregon që Era Istrefi është emër i madh global. Është ndjenjë e mirë që dikush prej Kosovës, pa ndihmë, ka arritur ta pushtojë botën me origjinalitetin e vet. Duhet të jetë inspirim dhe motiv për të rinjtë”, është shprehur Deda.

>
Index:<1869>
Title:<https://www.koha.net/showbiz/95648/era-mezi-e-pret-hapjen-e-boterorit/>
Content:<
Këngëtarja kosovare, Era Istrefi, thotë se mezi e pret hapjen e Kampionatit Botëror “Rusia 2018”.
Era bashkë me Nicky Jam dhe Will Smith kanë realizuar bashkëpunimin “Live It Up”, që do të jetë himni i kampionatit të sivjetmë. Producenti i këngës është muzikanti amerikan Thomas Wesley Pentz alias DJ Diplo.
Të tre artistët do ta interpretojnë këtë këngë në finalen e Kupës Botërore të Futbollit 2018.
“Pak minuta para se të dy finalistët të hyjnë në fushë në ndeshjen më 15 korrik, ata do të ndezin 80.000 tifozë në stadiumin olimpik Luzhniki në Moskë dhe afërsisht një miliardë njerëz që do ta ndjekin ndeshjen në televizor”, thuhet në një deklaratë për shtyp të FIFA-s.
Në anën tjetër, Era Istrefi ka shprehur gëzimin që ka bashkëpunuar me yje botërore dhe se mezi pret hapjen e Botërorit
“Puna me artistë të talentuar si DJ Diplo, Will Smith dhe Nicky Jam, të cilët i admiroj shumë, më ka dhënë kënaqësi. Mezi po pres që të fillojë Kampionati Botëror i Futbollit”, tha ajo, raporton dw.
Në Kupën e Botës 2014, kënduan Pitbull dhe Jennifer Lopez “We Are One (Ole Ola)”, kurse në finalen e 2010-ës Shakira këndoi këngën “Waka Waka” (This Time for Africa).

>
Index:<1870>
Title:<https://www.koha.net/showbiz/32025/shpija-e-babes-e-vllasaliut-ndikon-ne-ndaljen-e-shitjes-se-pasurive-te-trasheguara/>
Content:<
Këngëtari i mirënjohur kosovar, Sinan Vllasaliu, këtë të diele ishte mysafir i emisionit “1 Kafe me Labin Summer” të KTV-së.
Vllasaliu gjatë bisedës në emision ka folur për angazhimet e tij të tanishme për këtë sezon verore si dhe për këngën e tij më të re, “Shpija e Babës”.
Ai theksoi se është shumë i kënaqur me këngën e re, është pritur shumë mirë nga fansat e tij, por, siç thotë ai, është tejet i kënaqur me këtë këngë sepse porosia e saj ka shkuar në vend.
“‘Shpija e Babës’ është pritur shumë mirë nga fansat dhe jam shumë i kënaqur që porosia e këngës ka shkuar në vend. Kam dëgjuar shumë raste ku njerëzit që kanë vënë në shitje shtëpinë e trashëguar nga prindërit apo dikush tjetër, kanë larguar shpalljen e shitjes së shtëpisë”, është shprehur këngëtari Vllasaliu.
Kënga “Shpija e Babës” është prodhim i Emracom, ndërsa tekstin dhe muzikën e ka shkruar Ilir Berani, transmeton Koha.net. Ndërkaq, orkestrimin e kësaj kënge e ka bërë Virusi.

>
Index:<1871>
Title:<https://www.koha.net/showbiz/19900/sinan-vllasaliu-publikon-kengen-shpija-e-babes/>
Content:<
Këngëtari i mirënjohur Sinan Vllasaliu ka publikuar këngën e tij më të re “Shpija e Babës”, të cilën e sjell me videoklip.
Kjo këngë është prodhim i Emracom, kurse tekstin dhe muzikën e ka shkruar Ilir Berani, transmeton Koha.net.
Orkestrimin e kësaj kënge e ka bërë Virusi.

>
Index:<1872>
Title:<https://www.koha.net/showbiz/94176/a-eshte-tradhtuar-ndonjehere-aktori-ylber-bardhi/>
Content:<
Aktori i njohur, Ylber Bardhi, ishte protagonistë në rubrikën “Pyetjet e kuqe” të emisionit “Talk” në KTV, ku u është përgjigjur pyetjeve provokuese, mes tyre nëse është tradhtuar ndonjëherë dhe në çka është i dobët?
Përgjigjet mund t’i dëgjoni në video.

>
Index:<1873>
Title:<https://www.koha.net/kulture/93030/rizvanolli-tregon-rrugetimin-e-tij-si-aktor-gjithcka-nisi-ne-vitin-1992/>
Content:<
Edon Rizvanolli nga Prishtina në vitin 1992 do të largohej nga Prishtina për tu vendosur ne Austri, qytetin e Salzburgut.
Ai për emisionin “Jeta” të KTV-së tregoi se ishte rastësi që ai u bë aktor, pasi deri sa ishte në Kosovë ai planifikonte të studionte shkencat kompjuterike.
Më 1996 do të vijonte studimet e aktrimit në New York. Sot e njëmbëdhjetë vite jeton në Holandë. Edoni përveç që është aktor, ai tashmë e ka provuar veten edhe si regjisor, skenarist e montazhier.
Rastin e fundit e kemi me filmin “Të padashtun” ku Edoni është regjisori, skenaristi e montazhieri. Filmi ka shëtitur në shumë festivale, ditë më parë ishte edhe në Poloni.
Për më tepër ndiqeni intervistën më poshtë.

>
Index:<1874>
Title:<https://www.koha.net/showbiz/89264/denzel-washington-rikthehet-me-equalizer-2/>
Content:<
Filmi i vitit 2014 “Equalizer” solli në skenën kinematografike Denzel Washingtonin në rolin kryesor si spiuni i dalë në pension, Robert McCall, i cili u rikthye në punë për t’u hakmarrë ndaj një armiku.
Ky film pati një sukses të padiskutueshëm, ku fitoi mbi 192 milionë dollar në mbarë botën, kundrejt buxhetit të tij prej 73 milionë dollarësh.
Tashmë, një seri e dytë e këtij filmi, “Equalizer 2” do të dalë shumë shpejt në sallat e kinemave, ku rikthehen Denzelin në rolin kryesor.
Këtë herë, shoku dhe ish bashkëpunëtori Melissa Leo vritet nga vrasësit e trajnuar nga CIA dhe kur kjo ndodh, McCall thotë se “unë do të vras çdo njërin prej tyre dhe zhgënjimi i vetëm është se nuk mund ta bëj një herë”.
Filmi përfaqëson ekipin e katërt të Uashingtonit dhe regjisorit Antoine Fuqua, i cili gjithashtu bëri “Equalizer” e parë, si dhe fituesin e çmimeve Oscar në vitin 2001 “Training Day” dhe të vitit 2016, “The Magnificent Seven”.
“Equalizer 2” do të shfaqet në ekranet e mëdha të kinemave më 20 korrik, ndërkohë traileri i ri sapo ka dalë, të cilin mund ta shikoni më poshtë.

>
Index:<1875>
Title:<https://www.koha.net/showbiz/85746/gladiatori-hap-ankandin-arti-i-divorcit/>
Content:<
Është ditëlindja e tij e 53-ë dhe do të kish qenë edhe përvjetori i 15 i martesës së tij, ndaj ka ardhur koha për të bërë pastrime.
Aktori Russell Crowe, ka hapur ankandin e tij të titulluar “Arti i Divorcit”, një lloj larje hesapesh me të shkuarën, në Sidney, Australi.
Ai u nda nga këngëtarja Danielle Spencer në 2012-ën. Në ankand do të dalë armatura nga “Gladiatori”, kujtime nga “Master and Commander”, kitara por edhe çizmet e tij neonaziste nga “Romper Stomper”, transmeton tch.
Ankandi i të shtunës pritet të mbledhë deri në 2.3 milionë dollarë. Aktori australian thotë se shitja ka të bëjë vetëm me ecjen përpara dhe lënien pas të një momenti të vështirë.
Veç të tjerash në ankand do të dalin edhe një numër pikturash të rëndësishme nga disa prej artistëve më domethënës në historinë e Australisë, por edhe nga ata modernë.
Për ata me një buxhet të kufizuar, po ashtu ka zgjedhje…ndoshta një shall dhe një palë këpucë të vjetra nga “State of play” apo një nga shumë kitarat e koleksionuara prej tij.

>
Index:<1876>
Title:<https://www.koha.net/kulture/84419/ismet-azemi-aktori-qe-do-te-mund-ta-luante-rolin-e-adem-jasharit/>
Content:<
Emri i aktorit Ismet Azemi është shumë i përfolur nëpër rrjete sociale për atë se do të ishte aktori i duhur për ta personifikuar rolin e Adem Jasharit në filmin që është përfolur se do të realizohet, bën të ditur emisioni “Talk” i KTV-së.
Se çfarë thotë vet aktori, mund ta kuptoni në video.

>
Index:<1877>
Title:<https://www.koha.net/kulture/84418/azemi-rolin-e-adem-jasharit-nuk-duhet-ta-luaje-nje-aktor-serb/>
Content:<
Duke folur për debatin nëse rolin e heroit Adem Jashari duhet ta luajë një aktor serb, aktori kosovar Ismet Azemi është shprehur kundër kësaj në emisionin “Talk” të KTV-së.
Detajet në video.

>
Index:<1878>
Title:<https://www.koha.net/showbiz/82078/rikthehet-julia-roberts-se-shpejti-ne-nje-seri-televizive/>
Content:<
Pas disa vitesh mungesë në kinematografi, rikthehet Julia Roberts.
Këtë herë aktorja do të vijë si protagoniste në një seri televiziv të realizuar nga “Amazon” në bashkëpunim me “Homecoming”.
Sipas mediave, seria ku protagoniste do të jetë aktorja e famshme do të ketë dy sezone, dhe çdo episod do të zgjasë rreth 30 minuta.
Seria, e prodhuar nga “Universal Cable Productions”, ka në qendër të tij historinë e një asistenteje të një strukture sekrete të qeverisë dhe një ushtari që dëshiron t’i rikthehet jetës normale.
Gjithashtu, seria vjen nën regjinë e Sam Esmail ndërsa xhirimet, raportohet se kanë nisur në Los Anxhelos.
>
Index:<1879>
Title:<https://www.koha.net/showbiz/79522/russell-crowe-se-shpejti-ankand-divorci-me-gjerat-e-vlefshme-nga-filmat-e-tij/>
Content:<
Aktori i njohur  Hollywoodian, Russell Crowe, pak ditë më parë në një postim në Instagram ka zbuluar se më 7 prill do të organizojë një ankand, ku do të nxjerrë rreth 200 sende personale për të paguar divorcin nga ish-bashkëshortja Danielle Spencer.
Në mënyrë ironike aktori australian e ka quajtur ankandin “The Art of Divorce” dhe do të administrohet nga kompania e ankandeve Sotheby’s Australia. Në mënyrë simbolike është menduar që ankandi të mbahet më 7 prill që përkon më ditëlindjen e tij, si edhe me datën e martesës në vitin 2003.
“Divorci është një mënyrë për të vlerësuar realisht gjërat më të rëndësishme të jetës dhe ato që nuk janë kaq të rëndësishme. Gjatë procesit pashë që kisha shumë objekte, gjëra që lidhen me karrierën, objekte koleksioni, etj. Dhe me frymën për të shkuar përpara mendova ta nis me këtë fazë, me një pjesë të koleksionit”, shkruan në komunikatën për shtyp aktori, transmeton tch.
Objektet që do të dalin në ankand kapin një vlerë nga 2.7 deri 3.6 milionë dollarë dhe mes tyre janë relike kinematografike, kujtime sportive, piktura, ora dhe bizhuteri, si edhe një unazë më diamante me vlerë 100 mijë dollarë, të cilën ja dhuroi bashkëshortes për martesë. Në ankand pritet të përfundojë edhe armatura që Russell Crowe veshi në filmin Gladiator, veshja te filmi Robin Hood, etj.

>
Index:<1880>
Title:<https://www.koha.net/kulture/77484/teatri-shtepi-e-imja-qe-sdua-ta-le-kurre/>
Content:<
Hysen Binaku u lind në Gjakovë më 2 nëntor të vitit 1944. Shkollën fillore dhe atë të mesme i kreu në vendlindje. Ndoqi mësimet në SHLP të artit dramatik në klasën e Faruk Begollit, si dhe kreu SHLP grupi i gjuhës dhe letërsisë shqipe, shkruan sot “Koha Ditore”.
Pastaj vazhdoi me aktivitet teatror në teatrin amator “Emin Duraku”. Kështu mori pjesë në shumë projekte të këtij teatri, me ç’rast u dallua për role cilësore. Në sezonin 1956-57 mori pjesë për herë të parë me shfaqjen “Maçorri me çizme” në regji të arsimtarit Ilmi Kryeziu. Pra, sivjet kremton 60-vjetorin e daljes në skenë.
Kështu vazhdoi aktivitetin në teatrin amator, “E. Duraku” në 22 projekte. Pas fatkeqësisë, e cila ndodhi në të kthyer nga Festivali i Teatrove Amatore në Ferizaj ku humbën jetën 3 shokët: Shkelzen Nura, Qemajl Domi dhe Shemsedin Bejtullahu në shenjë përkujtimi inicioi mbajtjen e Revistës Memoriale: “Nura-Domi-Bejtullahi”, e cila në këtë vit “2017” shënoi 22-vjetorin.
Një vit më pas inicioi edhe festivalin e dytë për fëmijë: “Fëmijët në skenë”, i cili mbahet me ciklin e ulët në të gjitha shkollat fillore të Komunës së Gjakovës. Por për të rrumbullakuar këtë aktivitet teatror inicioi edhe mbajtjen e festivalit të komedisë në të gjitha shkollat e mesme të Komunës së Gjakovës dhe atë për 5 vjet radhazi. Në kuadër të këtij aktiviteti shënon edhe themelimin e Teatrit të Kukullave, i cili u mbajt 3 sezone. Por për shkak se regjimi serb pamundësoi mbajtjen u desh të ndërpriten.
Me themelimin e teatrit profesionist 1977 u bë pjesë e këtij teatri, ishte njëri ndër bartësit e roleve kryesore në komeditë të cilat u vunë në skenë në këtë teatër. Luajti në 73 projekte të këtij teatri. Për punën e tij mori disa çmime, ndër të cilët edhe Shpërblimi për vepër jetësore nga Ministria e Kulturës.
Binaku është personazhi i kësaj jave që rrëfehet në rubrikën e përjavshme “7 Shkronjat” në “E diela e Koha Ditore”.
Fëmijëria. Jeta e të gjithëve përbëhet nga shumë momente dhe situata që e bëjnë atë të lumtur, ose të palumtur në mënyra të ndryshme.
Nëse ne mund të ndajmë linjën e jetës sonë në disa faza, është e qartë se fëmijëria zë vend të veçantë në zemrën tonë. Ne e kryejmë këtë fazë me gjëra të tilla si koha e “manipulimit” total dhe urdhrave nga prindërit dhe të afërmit... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1881>
Title:<https://www.koha.net/kulture/74781/pas-oscar-it-cila-eshte-endrra-e-durmishit/>
Content:<
Aktori dhe producenti i njohur kosovar, Eshref Durmishi ishte mysafir në emisionin “Talk” të KTV-së.
Ai arriti të shkel aty ku dëshirojnë të gjithë kineastët.
Por, tash cila është ëndrra e aktorit dhe producentit Eshref Durmishi?

>
Index:<1882>
Title:<https://www.koha.net/showbiz/70542/si-i-beri-rrush-e-kumbulla-150-milione-dollare-nicolas-cage/>
Content:<
Nicolas Cage ka qenë një nga aktorët me më shumë fitime në Hollywood, me filma si “National Treasure” dhe “Leaving Las Vegas”.
54-vjeçari grumbulloi rreth 150 milionë dollarë nga karriera e tij e suksesshme, por shumë shpejt i shpenzoi të gjitha. Por, si është e mundur kjo?
Nga blerja e një kështjelle 8 milionë dollarëshe e deri te kafkat e dinosaurëve, do ju tregojmë se si Nicolas Cage sot i ka borxh 14 milionë dollarë shtetit si taksa të prapambetura, transmeton tch.

Në një farë pike, Nicolas Cage ishte pronar i 15 shtëpive të shtrenjta

Ndërtoi një varr të shtrenjtë në formë piramide pranë njërës prej shtëpive. Kurrë nuk tha pse i duhej një varr i tillë

Blinte kafshë ekzotike të tipit kobra, peshkaqen, krokodil dhe shumë krijesa të rralla ujore

Bleu një Lamborghini Miura që ishte në pronësi të ish-Shahut të Iranit për 450 000 dollarë

Bleu një kafkë dinosauri për 260 000 dollarë

Koka njerëzish që kanë shërbyer si trofe nëpër tributë e Amazonës

Novelën grafike ku është shfaqur për herë të parë Superman, e ka blerë për 150 000 dollarë






>
Index:<1883>
Title:<https://www.koha.net/showbiz/67085/hospitalizohet-sylvester-stallone/>
Content:<
Aktori Sylvester Stallone është hospitalizuar pas tensionit të lartë, marramendjes dhe përshpejtimit të punës së zemrës.
Ai aktualisht ndodhet në spitalin në Los Anxhelos.
“Është pranuar për shkak të analizave, të cilat mjekët dëshirojnë t’i kryejnë”, tha një burim i afërt për Radar Online.
“Nuk ka të bëjë me stresin. Mjekët thjesht dëshirojnë të konfirmojnë se aktori ndihet mirë”, shtoi burimi.
Ndryshe, fundi i vitit të kaluar nuk ishte aspak i lehtë për aktorin e njohur. Në fakt, ai është përmendur në raportin policor të nëntorit, në të cilin thuhet se ka dhunuar një femër në vitin 1990, transmeton ksp.
Aktori ka hedhur poshtë akuzat.
“Kjo nuk ka ndodhur asnjëherë”, tha ai.
>
Index:<1884>
Title:<https://www.koha.net/arberi/62317/nderroi-jete-komediani-blerim-peci/>
Content:<
Ka ndërruar jetë aktori e humoristi i njohur Blerim Peci.
Lajmin e ka bërë të ditur miku i tij Fehmi Ferati, të cilët për një kohë të gjatë aktruan bashkë në “Show Meselation”.
"Herët bre Bel, shumë para kohe me shkru këtë lajm për ty". Rand shumë e randë bre! Njoftojmë miqët, shokë, familjarë e bashkëpuntorë se Blerim Peci sot ndërroi jetë!”, ka shkruar Ferati në Facebook.
Peci ka qenë aktor në emisionin “Vikendi” i cili shfaqej në RTK.
>
Index:<1885>
Title:<https://www.koha.net/kulture/61065/doda-tregon-mosmarreveshjet-me-bashkeshorten-per-shkak-te-aktrimit/>
Content:<
Duke folur për vështirësitë e aktrimit si profesion dhe si ndikon në familje, aktori Xhevdet Doda ka shpalosur disa detaje interesante në raport me bashkëshorten e tij.
Ai ka thënë se bashkëshortja e ka mbështetur vazhdimisht, por që mosmarrëveshjet dhe problemet janë të pashmangshme.
>
Index:<1886>
Title:<https://www.koha.net/kulture/61064/cfare-thote-aktori-doda-per-presidentin-historik/>
Content:<
Në mesin e disa fotografive të shfaqur në emisionin “Talk” për aktorin Xhevdet Doda, ishte edhe ajo e presidentit historik të Kosovës, Dr. Ibrahim Rugova.
Se çfarë mendimi ka aktori për Rugovën, mund ta kuptoni në video.
>
Index:<1887>
Title:<https://www.koha.net/showbiz/59628/cfare-do-ta-rrezikonte-karrieren-e-bufit/>
Content:<
Në emisionin “Talk” të KTV-së, Bufi pos tjerash i është përgjigjur “Pyetjeve të kuqe”.
U largove apo të larguan nga “Natën me Fatmir Spahiun”? A ka diçka e cila po të zbulohej dhe bëhej publike do ta shkatërronte karrierën dhe ty si personazh publik? Në frymën e fundit, cili do të ishte mesazhi për dy djemtë?
Për këto dhe pyetje të tjera, përgjigjet mund t’i merrni në video.
>
Index:<1888>
Title:<https://www.koha.net/showbiz/59627/pyetjet-me-pergjigje-te-shkurtra-po-ose-jo/>
Content:<
Në mesin e shumë pyetjeve në emisionin “Talk” të KTV-së, për Bufin ishin përgatitur edhe disa pyetje për të cilat ai nuk duhet të jepet përgjigje me po ose jo.
Se sa ja ka dal Bufi, mund ta shikoni në video.
>
Index:<1889>
Title:<https://www.koha.net/showbiz/59618/bufi-rendit-aktoret-me-te-mire-kosovare/>
Content:<
Aktori Fatmir Spahiu gjatë emisionit “Talk” të KTV-së, ka renditur top 5 aktoret më të mira dhe top 5 aktorët më të mirë kosovarë, gjë e cila nuk ishte fare e lehtë.
Për më tepër shikoni videon.
>
Index:<1890>
Title:<https://www.koha.net/showbiz/59617/bufi-perkrah-angelina-joliet-dhe-irina-shaykut/>
Content:<
Aktori Fatmir Spahiu ishte mysafir në emisionin “Talk” të KTV-së.
Për të ishin përgatitur disa fotografi në foto-montazh ku ai shihet përkrahë emrave të njohur botëror.
Reagimet e tij interesante mund t’i shikoni në video.
>
Index:<1891>
Title:<https://www.koha.net/showbiz/57077/endrra-e-pa-realizuar-e-fatos-kryeziut/>
Content:<
Është një prej aktorëve shumë të dashur shqiptar. Rolet e tij ndër vite kanë qenë gjithmonë të pëlqyera nga publiku.
Fjala është për Fatos Kryeziun i cili për emisionin “N’Gasz” të KTV-së, ka folur për një ëndërr të madhe që ai ka të pa realizuar deri më tani.
Por cila është kjo ëndërr dhe kur pritet ta realizoj, e kuptoni në videon më poshtë.

>
Index:<1892>
Title:<https://www.koha.net/showbiz/56687/leonardo-dicaprio-feston-ditelindjen/>
Content:<
Aktori, njëherësh aktivisti për ekologji feston ditëlindjen e 43-të, ndërsa në qendër të vëmendjes ka qenë që nga vitet &#39;90-ta.
Nëse për ndonjë aktor mund të thuhet se ka fituar zemrat e grave anembanë botës, ky është Leonardo Dicaprio.
Leo u lind më 11 nëntor, 43 vjet më parë, dhe para kamerave më të vogla dhe më të mëdha që nga ditët para pubertetit. Ai pastaj joshi bashkëmoshatarët e tij në reklama televizive derisa e vunë re “gjuetarët” e talentëve.
Ata e angazhuan në serinë Rosanne, por karriera e tij filloi në &#39;Growing Pains&#39;. Menjëherë pas kësaj, filmi i tij i parë i madh “Çfarë e mundon Gilberto Grape”, u vlerësua për nominimin e tij të parë të akademisë, transmeton ksp.
Në vijim ishin filmat Romeo + Juliet, Titanik, “Një burrë nën maskën e hekurt” dhe shumë të tjerë.
Oscarin e mori pas tentimit të pestë për filmin &#39;Kthimi&#39; të vitit 2015 mbi fuqinë e pabesueshme dhe aftësitë e një njeriu për të mbijetuar. Ai ishte i nominuar edhe për filmat “Aviator”, “Blood Diamond” dhe “Wolf of Wall Street”.
DiCaprio ka qenë në lidhje me shumë femra të bukura, si Bar Rafaeli, Giselle Bundchen, Blake Lively dhe Rihanna
>
Index:<1893>
Title:<https://www.koha.net/kulture/55295/zymberaj-flet-per-aktoret-qe-kerkuan-vote/>
Content:<
Aktori dhe regjisori Mentor Zymberaj ishte mysafir në emisionin “Talk”.
Ai përveç tjerash ka folur edhe për kolegët e tij të cilët kërkuan votë për t’ju futur politikës në zgjedhjet e fundit.
Duke treguar se si i ka parë ata, Zymberaj ka deklaruar se vota më e mirë do të ishte respektimi i punës që bëjnë.
Për më shumë, mund ta dëgjoni në video.
>
Index:<1894>
Title:<https://www.koha.net/kulture/51555/aktoret-e-tkk-se-duan-paga-nga-900-1500-euro/>
Content:<
Ismet Azemi, kryetar i Shoqatës Sindikale të Teatrit Kombëtar të Kosovës (TKK-së) u ka bërë thirrje institucioneve përgjegjëse që të ndihmojnë Teatrin Kombëtar të Kosovës, t’u rriten pagat artistëve, që t’ua kthejnë dinjitetin e shkelur me pagat prej 400 eurosh, t’i kthejnë dinjitetin teatrit, këtij institucioni që i shërben ngritjes së vetëdijes së shoqërisë.
“Ne nuk dëshirojmë të kërcënohemi, ne vetëm kemi kërkua rritjen e pagave, artistët e teatrit kanë mbetur komuniteti më i degraduar i shoqërisë sonë, kemi mbet si jetim, po trajtohemi pa dinjitet me një rrogë 400 euro, punojmë 24 orë për ti dhenë jetë një personazhi, teatrit, kjo kërkon së paku një mbështetje materiale më të dinjitetshëm”, i tha sot RTK-së Ismet Azemi.
Sipas tij, kjo situatë e rëndë në teatër po ndodhë që 18 vjet, por edhe durimi e ka kufirin e vetë.
“Ajo që po kërkojmë ne është një gjë që mund të zgjidhet brenda ditës, brenda 24 orësh. Kërkesa jonë e parë është rritja e rrogave, kërkojmë që rroga bazë për një aktor të jetë e barabartë me një rrogë të profesorit universitar”, thotë ai.
Azemi trego edhe atë se para tri javësh kishim një takim me përgjegjësit e institucioneve për këtë çështje ku i kanë shtruar kërkesat e tyre.
“Ne u dhamë një afat prej 10 ditësh u shpreh vullnet për zgjidhjen problemeve tona por megjithatë deri sot nuk u bë asgjë. Rrogat në rajon nga 1500- deri në 900 euro. Ne kemi pezulluar vetëm nj shfaqje si masë, nëse nuk ndërmarrin diç për realizimin e kërkesave tona, na shtrëngojnë të marrim masa të tjera. Ne jemi këmbëngulës në kërkesat tona, na vjen keq që ishim të detyruar të ndërkrejmë shfaqjen, si vërejtje për shqyrtimin e kërkesave tona, por ndodhi sepse nuk u ndërmor asgjë deri sot. Nuk dua të kërcënohem se çka do të ndodhë nesër, shpresojmë që kërkesat tona të arsyeshme do të merren parasysh”, tha Azemi.
>
Index:<1895>
Title:<https://www.koha.net/kulture/51070/aktoret-paralajmerojne-greve-drejt-anulimit-te-repertorit-te-teatrit-kombetar/>
Content:<
Krejt ata që sonte ia mësyjnë të shohin shfaqje në Teatrin Kombëtar të Kosovës, ka mundësi që të kthehen prapa pa e parë atë. Shumica e aktorëve të këtij institucioni kanë vendosur që të hyjnë në grevë shkaku i pagave që ata i konsiderojnë të ulëta. Kjo është hera e tretë që Shoqata Sindikale e Teatrit Kombëtar të Kosovës paralajmëron grevë.
Më 27 mars në Ditën Ndërkombëtare të Teatrit aktorët kishin thënë se nëse kërkesat e tyre nuk realizohen do të hyjnë në grevë. Kishin dhënë një javë afat për këtë, por ishte shtyrë.
Paralajmërimi i dytë u dha më 20 prill e në ditën e caktuar për ta bllokuar repertorin, ishin zmbrapsur pas premtimeve që u ishin bërë nga ministri i atëhershëm i Kulturës, Kujtim Shala. Nëpërmjet kryetarit të Sindikatës së Bashkuar të Arsimit, Shkencës dhe Kulturës, Rrahman Jashari, u ishte premtuar kontratë kolektive dhe një takim me aktorë një javë më pas, në të cilin do të diskutohej gjendja e tyre.
Prej atëherë asnjëra prej kërkesave nuk u plotësua. E për këtë, prej sot (e hënë) sipas Shoqatës Sindikale të Teatrit Kombëtar të Kosovës, repertori i këtij institucioni do të anulohet deri në plotësimin e kërkesave të tyre. Aktualisht paga bruto e aktorëve rezidentë të TKK-së është 437 euro, përderisa kërkesa e tyre është që të jetë sa e profesorëve të Universitetit të Prishtinës, të cilët kanë pagë bazë prej 1.150 euro...(Artikullin e plotë mund ta lexoni në numrin e sotëm të Kohës Ditore)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1896>
Title:<https://www.koha.net/showbiz/45215/aktori-hollywoodian-rrah-te-dashuren-ajo-i-kerkon-1-milion-dollare/>
Content:<
Aktori Ryan Phillippe ka përfunduar në gjykatë nga ish e dashura e tij modele Elsie Hewitt.
Sipas kësaj të fundit, ylli i filmit “Shooter” e ka rrahur disa herë, pasi është përdorues i lëndëve narkotike. Ish – modelja kërkon më shumë se 1 milion dollarë dëmshpërblim nga aktori 43-vjeçar, për sulmin që e la atë me dhimbje në kraharor dhe mavijosje.
Në dosjen ligjore shkruhet se Ryan ka rrëzuar me dhunë nga shkallët modelen e Playboyt. Hewitt përfundoi në spital dhe kërkoi urdhër mbrojtje nga policia.
Por miqtë e çiftit bëjnë me dije se ishte Elsie ajo që nxiti incidentin duke sulmuar fizikisht aktorin. Sipas burimit, plagët ndodhën kur ajo ra, duke u shprehur se akuzat e dhunës në familje janë të rreme si edhe padia ka të bëjë me hakmarrjen dhe famën.
Në dosjen ligjore shkruhet se Ryan ka rrëzuar me dhunë nga shkallët modelen e Playboyt. Heëitt përfundoi në spital dhe kërkoi urdëhr mbrotje nga policia.
Por miqtë e çiftit bëjnë me dije se ishte Elsie, ajo që nxiti incidentin duke sulmuar fizikisht aktorin. Sipas burimit, plagët ndodhën kur ajo ra, duke u shprehur se akuzat e dhunës në familje janë të rreme si edhe padia ka të bëjë me hakmarrjen dhe famën.

>
Index:<1897>
Title:<https://www.koha.net/showbiz/44961/aktori-turk-me-prejardhje-shqiptare-viziton-kosoven/>
Content:<
Aktori i njohur turk Tolga Ortancil, i cili kohë më parë ka deklaruar se i ati ka prejardhje shqiptare ka vizituar Kosovën.
Gjatë intervistës në emisionin “SOT” të KTV-së, ai ka shpalosur detaje nga fëmijëria, karriera dhe lidhja e tij me Kosovën, transmeton Koha.net.
Tolga Ortancil ka rrëfyer se kush e flet shqipen në shtëpinë e tij, pse ka ardhur në Kosovë dhe shumë detaje të tjera gjatë intervistës në kuadër të emisionit.
Intervistën e plotë ndiqeni në videon e mëposhtëm.
>
Index:<1898>
Title:<https://www.koha.net/showbiz/41059/kater-rolet-nderkombetare-te-aktorit-kushtrim-hoxha/>
Content:<
Kushtrim Hoxha, aktori i cili karrierën e tij e filloi me disa shfaqje në Teatrin Kombëtar të Kosovës, Teatrin Dodona, Teatrin e Gjakovës, dhe shumë teatro regjionale dhe festivale të ndryshme ndërkombëtare, ai vazhdoi suksesshëm rrugën e tij si aktor, duke u bërë kështu pjesë e shfaqjeve, filmave e serialeve të famshme kryesisht në New York, shkruan KultPlus.
Aktori, ka postuar një video ku në të janë përfshirë katër role të rëndësishme ndërkombëtare të tij, kjo video është postuar në ‘Vimeo’.
“Kushtrim Hoxha TV Showreel” shfaq katër nga rolet ndërkombëtare të aktorit kosovar, duke përfshirë këtu serialin e famshëm amerikan “Elementary”, “Blue Bloods”, “Person of interest”, si dhe “The Americans”.
Në “Elementary”, Hoxha ka luajtur në episodin e 19-të. Në këtë serial ai ka luajtur përkrahë aktorëve të famshëm si Lucy Liu dhe Johnny Lee Milerr.
Pas rolit në serialin “Elementary”, aktori shqiptar Hoxha u prezantua në serialin “Person of Interest”, serial i cili transmetohet në CBS. Roli i Kushtrimit në këtë serial ishte ai i një rusi i cili quhet Vasily.
Një tjetër rol i rëndësishëm i Kushtrimit, ishte edhe ai në episodin e parë të sezonit të shtatë të “Blue Bloods”. Në këtë serial Tom Selleck vjen në rolin kryesor, krahas Len Cariou, Bridget Moyahan, e mes tyre edhe Hoxha. Blue Bloods ka nisur për herë të parë transmetimin në vitin 2010-të.
Pas disa roleve në teatër dhe seriale në Amerikë, ai ishte i përzgjedhur të jetë edhe pjesë në njërin nga episodet e serialit të famshëm amerikan “The Americans” i cili punohet me regji të Joe Weisberg. Ky rol ishte i një rëndësie të veçantë për Kushtrimin duke pas parasysh shikueshmërinë e serialit dhe famën e tij.
Këto role ishin jo pak të rëndësishme për aktorin Hoxha i cili po vazhdon suksesshëm rrugën e tij si aktorë duke bërë karrierë ndërkombëtare. Më poshtë po ju sjellim videon e postuar në “Vimeo”.

>
Index:<1899>
Title:<https://www.koha.net/showbiz/54048/spacey-i-kerkon-falje-rappit-per-ngacmim-seksual/>
Content:<
Ylli i Hollywoodit Kevin Spacey ka kërkuar falje publikisht pasi u akuzua se kishte ngacmuar seksualisht një aktor.
Bëhet fjalë për aktorin Anthony Rapp, i cili ishte vetëm 14 vjeç kur Spacey e kishte ftuar në një festë, e më pas në gjendje të dehur e kishte ngacmuar seksualisht, shkruan BBC, transmeton Koha.net.
Spacey megjithatë, ka thënë se nuk e kujton fare atë moment pasi sipas tij, bëhet fjalë për diçka që ka ndodhur rreth 30 vjet më parë.
Rapp ka thënë se pas skandalit të Harvey Wenstetin, ka vendosur që edhe ai të ndajë historinë me të gjithë.
Por Spacey, edhe pse thotë të mos i kujtohet momenti kur e ka ngacmuar seksualisht aktorin Rapp në një dhomë gjumi, ai megjithatë i ka kërkuar falje publikisht.
Ka thënë se ndihet shumë keq që e ka bërë të ndihet keq gjithë këto vite.
“Në jetën time kam pasur lidhje të shumta, me burra e gra. Kam pasur lidhje të mira e romantike me burra gjatë jetës time, prandaj kam vendosur të jetoj si një homoseksual”, ka thënë Spacey ndër të tjera.
Më pas ai në rrjetin e tij social Twitter, ka postuar kërkim faljen ndaj aktorit Rapp.
Anthony Rapp



>
Index:<1900>
Title:<https://www.koha.net/showbiz/56187/nga-cili-aktor-do-te-zevendesohet-kevin-spacey-ne-filmin-e-ri/>
Content:<
Kevin Spacey do të zëvendësohet në filmin e ri ‘ All the Money in the World’.
Spacey do të zëvendësohet nga aktori Christopher Plummer.
Spacey është duke u përballur me një numër akuzash për sjellje të pahijshme seksuale, dhe tani regjisori i filmit Sir Ridley Scott dhe Imperative Entertainment kanë vendosur të marrin masa ndaj tij, raporton Deadline.
Plummer është vendosur të marrë rolin e J Paul Getty, në xhirimet e të gjitha skenave ku më parë ishin paraparë të luheshin nga Spacey , transmeton KosovaPress.
Aktori fillimisht ka punuar për rreth tetë deri në 10 ditë në xhirimet e ‘All the Money in the World’, duke luajtur naftëmbajtësin që refuzon të paguajë një shpërblim pas rrëmbimit të nipit të tij.
Spacey u pezullua nga Netflix pas akuzave për abuzim seksual nga punëtorë të shumtë në serinë "House of Cards”.

>
Index:<1901>
Title:<https://www.koha.net/showbiz/55174/netflix-nderpret-te-gjitha-lidhjet-me-kevin-spacey/>
Content:<
Kompania Netflix njoftoi se aktori Kevin Spacey nuk do të jetë më pjesë e ekipit të aktorëve të serisë “House of Cards”, pas akuzave për shqetësime seksuale.
Netflix ka bërë të ditur në komunikatë se ndërpret të gjitha lidhjet me Spacey dhe se kompania do të shqyrtojë nëse seria do të vazhdojë pa aktorin transmeton ksp.
CNN më herët raportoi se tetë bashkëpunëtorë të tanishëm dhe të mëhershëm në serinë “House of Cards”, kanë bërë të ditur se Spacey vendin e punës e ka bërë “toksik”, ndërsa aktori Antony Rap e ka akuzuar për keqtrajtim seksual.
Aktori amerikan dhe fituesi i Oscarit, Kevin Spacey këtë vit nuk do të marrë shpërblimin Emmy për kontribut në kualitetin e televizionit për shkak të akuzave për shqetësime seksuale.
>
Index:<1902>
Title:<https://www.koha.net/showbiz/54208/house-of-cards-perfundon-pas-akuzave-ndaj-spaceyt/>
Content:<
Seriali i njohur amerikan “House of Cards” do të përfundojë pas sezonit të gjashtë, pak orë pasi ylli kryesor i serialit Kevin Spacey pranoi publikisht se kishte ngacmuar seksualisht një aktor.
Kompania amerikane e transmetimeve të filmave e emisioneve “Netflix”, ka deklaruar se vendimi tashmë ishte marrë muaj më parë.
Megjithatë, njoftimi vjen vetëm pak pasi aktori Anthony Rapp akuzoi Spaceyn për ngacmim seksual në kohën kur ai ishte vetëm 14-vjeç.
Spacey më pas kërkoi falje dhe u shpreh i hapur se është homoseksual.
“Në jetën time kam pasur lidhje të shumta, me burra e gra. Kam pasur lidhje të mira e romantike me burra gjatë jetës time, prandaj kam vendosur të jetoj si një homoseksual”, ka thënë Spacey ndër të tjera.
Shumë yje të Hollywoodyt më pas dolën me kritika për deklaratën e Spaceyt duke e akuzuar se e bëri publik lajmin se është homoseksual vetëm që të shmangë incidentin.
>
Index:<1903>
Title:<https://www.koha.net/arberi/99997/dy-raste-te-malaries-ne-kosove-me-2018-ikshp-thote-se-situata-eshte-nen-kontroll/>
Content:<
Instituti Kombëtar i Shëndetësisë Publike ka njoftuar se në vitin 2018 ka pasur dy raste të reja të sëmundjes së malaries në Kosovë, të dyja raste të importuara nga shtetasit që kanë qëndruar për kohë të caktuar në Kongo dhe Nigeri.
Sipas IKSHP-së, situata epidemiologjike me malarie është në kontroll të plotë dhe në mbikëqyrje permanente.
Përmes një njoftimi për media, IKSHP ka thënë se në periudhën e pasluftës në Kosovë janë raportuar 7 raste me malarie.
Malaria është sëmundje ngjitës, obligative transmisive, që për nga dekursi klinik mund të jetë akute apo kronike. Malaria ka shtrirje të gjerë gjeografike me koncentrim në zonat tropikale, subtropikale dhe ato me klimë të butë (kontinenti i Afrikës dhe Amerikës latine). Më shumë se një miliardë njerëz jetojnë në regjionet malarike, miliona prej tyre janë të infektuar dhe një numër i konsiderueshëm vdes nga sëmundja.
Malaria shkaktohet nga protozoa e gjakut e gjinisë Plazmodium. Njihen rreth 50 lloje të plazmodiumeve ku 4 prej tyre janë patogjene për njeriun;
a. Plazmodium malarie
b. Plazmodium vivax
c. Plazmodium falciparum
d. Plazmodium ovale
Sëmundja e malarjes është e përhapur në zonat tropikale, subtropikale dhe ato me klimë të butë.
Më shumë se një miliardë njerëz jetojnë në regjionet malarike, miliona prej tyre janë të infektuar dhe një numër i madh vdes nga sëmundja.
Pas pickimit të mushkonjës duhet të kalojë 7 deri 14 ditë për t’u shfaqur shenjat e sëmundjes te njeriu. Sëmundja shfaqet me ethe të forta e me të dridhura, të cilat e zënë njeriun herë pas here zakonisht në mbrëmje. Pastaj shfaqet temperaturë e lartë 39-40ºC, djersitje, fytyrë të skuqur, mundim, vjellje, kokëdhembje dhe shpejtim të pulsit. Te fëmijët sëmundja mund të shoqërohet me konvulzione për shkak të temperaturave të larta. I sëmuri i cili nuk mjekohet me kohë mund të bartë sëmundjen me gjakun e tij deri në tri vjet. Sëmundja bartet përmes gjakut të infektuar me transfuzion.
Sëmundja mjekohet me barna kundër malaries të cilët shkatërrojnë parazitët e malaries në gjakun e njeriut të sëmurë.
Nga malaria mund të sëmuren të gjithë pa dallim gjinie, moshe, race, profesioni apo përkatësie kombëtare po që se pickohen nga mushkonja që bartë me vete parazitin e malaries.
Malaria më së shpeshti shfaqet në pranverën e vonshme, verë dhe vjeshtë.
Për t’u mbrojtur nga malaria duhet luftuar mushkonjat të cilat bartin sëmundjen,
Të gjithë personat që jetojnë në vendet ku ka mushkonja apo udhëtojnë në vendet tropikale duhet të përdorin repelent) për të parandaluar pickimin nga mushkonjat. Duhet gjithashtu të aplikohen rrjetat rreth shtratit të gjumit në vendet ku ka mushkonja dhe nuk mund të mbrohemi ndryshe.
Mjekimi me antimalarik duhet të fillojë posa të diagnostikohet sëmundja.
Deri sot akoma nuk është zbuluar vaksinë efikase kundër malaries.
“Rastet e malaries pritet të kemi edhe në të ardhmen duke pasur parasysh se situata epidemiologjike me malaria në vendet endemike është e pasigurt. Në vitin 2016 në botë nga kjo sëmundje janë prekur 216 milion raste në 91 shtete me 445.000 raste fatale”, thuhet në njoftimin e IKSHP-së. “Problemi qëndron se pacientët në fjalë edhe pse mjekohen dhe konsiderohen të shëruar janë potencialisht burim i infeksionit (bartës të shkaktarit të sëmundjes deri në 3 vjet)”.
IKSHP ka dhënë rekomandime se çka duhet të bëjnë qytetarët e Kosovës që të mos rrezikohen nga malaria.
Pasi janë bartës të infeksionit për 3 vjetët e ardhshëm, mundësia e paraqitjes së rasteve autoktone ekziston për shkak të prezencës së mushkonjave Anopheles.
• Të gjithë qytetarët tanë të cilët udhëtojnë në zonat endemike duhet t’i përmbahen rekomandimeve ndërkombëtare për marrje të masave parandaluese me marrjen e antimalarikëve dhe gjithsesi para udhtimit të konsultohen me epidemiologët e Institutit Kombëtar.
• Shtetasit e huaj me origjinë nga zonat endemike me malaria të cilët vijnë në Kosovë duhet të dëshmojnë se nuk janë të infektuar me sëmundjen e malaries dhe për çdo shenjë klinike të paraqiten në Institutin Kombëtar për diagnostikim dhe te infektologu për trajtim.
>
Index:<1904>
Title:<https://www.koha.net/arberi/78209/intensiteti-i-gripit-sezonal-ne-kosove-po-bie/>
Content:<
Instituti Kombëtar i Shëndetësisë Publike, gjatë mbikëqyrjes permanente të sëmundjeve ngjitëse në Kosovë, përmes sistemit të mbikëqyrjes të situatës epidemiologjike, në raportin e sotëm përmbledhës ka konstatuar intensitet konstant të rasteve të gripit sezonal.
Nga 1 tetori deri më 25 shkurt 2018, në IKSHP janë raportuar gjithsej 49.343 raste të dyshimta në grip, 4454 raste me Infeksion Respirator Akut dhe 89 raste SARI (Sëmundje e Rënde Respiratore Akute).
“Gjatë javës 08–të 2018 janë raportuar 4638 (25.2% më pak) raste të dyshimta në grip, 277 raste me Infeksion Respirator Akut dhe 5 raste SARI (Sëmundje e Rënde Respiratore Akute). Në laboratorët e Qendrës Kombëtare të gripi, në Institutin Kombëtar prej fillimit të sezonit të gripit, 251 persona kanë rezultuar pozitivë në Influencë. Sipas tipit, 105 raste janë pozitive në Influencën A dhe 146 në Influencën B”, ka thënë IKSHP në njoftimin për media.
Sipas këtij Instituti, 26 raste i takojnë subtipit A(H1)pdm09 dhe 79 raste tjera janë A të pa subtipizuara, ndërsa 146 raste të konfirmuara i takojnë tipit B, dhe 48 prej tyre janë subtipi Yamagata (“Gripi Japonez”).
IKSHP thotë se epidemia e gripit sezonal ka rënie të dukshme në intensitet.
Instituti Kombëtar rekomandon qytetarët akoma të kenë kujdes dhe të mos dalin gjatë në ambient të ftohtë (sidomos në javën vijuese), të mos qëndrojnë në lokale të mbyllura me dendësi të madhe të njerëzve dhe të përdorin sa më shumë lëngje të nxehta dhe vitamina.
Të gjithë personat që ndjehen të sëmurë duhet të paraqiten sa më herët te mjeku familjar për të parandaluar komplikimet.
Epidemiologët e Institutit Kombëtar të Shëndetësisë së Kosovës vazhdojnë të përcjellin me vëmendje ecurinë epidemiologjike në rajon, Evropë dhe botë.
>
Index:<1905>
Title:<https://www.koha.net/arberi/73006/rreth-25-mije-raste-te-gripit-ne-kosove-48-prej-tyre-ishin-grip-japonez/>
Content:<
Instituti Kombëtar përmes një komunikate për medie ka thënë se po përcjell me vëmendje ecurinë epidemiologjike të gripit sezonal në tërë territorin e Republikës së Kosovës duke intensifikuar punën në terren.
Nga 01 tetori deri më 31 janar 2018 në Institutin Kombëtar të Shëndetësisë Publike janë raportuar gjithsej 24.932 raste te dyshimta në grip, 3.357 raste të infeksioneve respiratore akute dhe 62 raste të rënda respiratore akute).
“Rastet raportohen nga të gjitha komunat e Kosovës me përjashtim të komunave me popullatë serbe”, thuhet në njoftim.
Numër më i madh i rasteve raportohet nga komuna e Prishtinës, Prizrenit dhe Podujevës por asnjëra nuk e kalon pragun epidemik.
Në laboratorin e Qendrës kombëtare të gripit – IKSHPK deri më 31 janar 2018 janë testuar gjithsej 306 mostra të dyshimta në grip. Prej tyre 132 mostra kanë rezultuar pozitive: 44 mostra Influenza A, prej tyre 1rast A(H1)v dhe 87 mostra Influenza B prej të cilave 48 raste “Influenza B tipi Yamagata”.
Instituti Kombëtar tashmë ka dhënë rekomandime të duhura profesionale, që qytetarët të kenë kujdes dhe të mos dalin gjatë në ambiente të ftohta, të mos qëndrojnë në lokale të mbyllura me dendësi të madhe të njerëzve, dhe të përdorim sa më shumë lëngje të nxehta dhe vitamina, kur të kihet parasysh se ky tip B i gripit nuk gjendet në vaksinën e sivjetme kundër gripit sezonal.
Një informatë inkurajuese për qytetarët se tipi B Yamagata (“Gripi Japonez”) nuk shkakton shpërthime epidemike dhe është më pak i rrezikshëm se tipi A (H3N2) (“Gripi Australian”) i cili mund të shfaqet në Kosovë
“Kemi kërkuar nga Ministria e Arsimit të raportojë në baza ditore mungesat e nxënësve në të gjitha shkollat e Kosovës, që paraqet një indikator të rëndësishëm për të rekomanduar ndërprerjen eventuale të mësimit në shkolla. Aktualisht situata epidemiologjike është nën kontroll sa i përket gripit sezonal, por me gjendjen aktuale klimatologjike që po mbretëron në Kosovë, ku eziston mundësia e rritjes së rasteve”, përfundon njoftimi.
>
Index:<1906>
Title:<https://www.koha.net/arberi/71970/ndotja-e-ajrit-ikshp-keshillon-te-dilet-me-maska/>
Content:<
Instituti Kombëtar i Shëndetësisë Publike, si Institucioni më i lartë shëndetësor, shkencor dhe profesional, në vazhdimësi hulumton ndikimin e faktorëve mjedisorë në shëndetin e popullatës, propozon dhe merr vendime profesionale dhe u rekomandon institucioneve kompetente eliminimin e mangësive të zbuluara dhe ndikimin e tyre të dëmshëm në shëndet.
Njëherazi, IKSHP thotë se janë të obliguar të informojmë popullatën me shkaqet e ndotjes së ajrit i cili mund të kërcënojë shëndetin.
Përmes një njoftimi të publikuar gjatë këtij muaji, IKSHP thotë se në sezonin e dimrit, qyteti i Prishtinës është zhytur në smog që paraqet ndotje të kombinuar të ajrit me gazra dhe aerosole, i cili vërehet gjithandej.
Ky Institut, në njoftimin e botuar më 8 janar, kur vlerat maksimale të ndotjes së ajrit kishin mbërritur në 360 PQI, thoshte se “vlerat e PM2.5 janë disa herë jashtë normales”, ndërsa sot këto vlera kanë arritur në 382 AQI, që do të thotë se ajri është edhe më i ndotur.

“Efektet afatshkurta të ajrondotjes nga partikulat sipas shumë të dhënave na çojnë drejt rritjes së numrit të të sëmurëve me astmës bronkiale, bronkitet kronike, sëmundje kronike obstruktive të mushkërive tek moshat e shtyra, rritjen e numrit të pranimeve spitalore nga sëmundjet kardiovaskulare dhe ato respiratore, kancer, shkurtimin e jetës dhe rritjes e shkallës së mortalitetit”, thotë IKSHP në njoftimin e publikuar në ueb-faqen e saj, raporton Koha.net.
IKSHP thotë se si burime potencialisht ndotëse tashmë të njohura janë termocentralet elektrike, përdorimi i ngrohjes në sezonin e dimrit, automjetet e vjetërsuara dhe trafiku i dendur, djegia e shtuar e karburanteve dhe lëndëve të ngurta djegëse, djegia e mbeturinave, përdorimi i pesticideve, mungesa e sipërfaqeve të mjaftueshme gjelbëruese, mos pastrimi i rrugëve, ndërtimet gjatë tërë vitit pa plan të mirëfilltë urbanistik e prania enorme e pluhurit në qytet.
“Këtë situatë shqetësuese do ta rëndojnë edhe më shumë ditët e ftohta që do të vijnë dhe rëniet e temperaturave që do ta vështirësonte edhe më shumë ndotjen e ajrit si pasojë e ngrohjes me lëndë të ndryshme djegëse të dëmshme dhe jokualitative që po përdorin qytetarët”, thotë më tej IKSHP.
Duke analizuar situatën aktuale, Instituti Kombëtar, propozon disa masa strategjike, specifike e masa individuale (rekomandime shëndetësore për popullatën).
Urgjentisht të përpilohet një plan aksioni për përmirësimin e cilësisë së ajrit sidomos në kryeqytet dhe të aprovohet me procedura urgjente nga Parlamenti i Kosovës.
Adoptimi dhe transpozimi i legjislacionit te ajrit në përputhje me direktivat e EU dhe standardeve të OBSH.
Implementimi i programeve kombëtare dhe projekteve të përbashkëta për fushën e ajrondotjes.
Urgjentisht të hiqen nga përdorimi veturat e vjetra dhe veturat pa katalizator.
Inspektoratet e mjedisit të bëjnë kontrollin rigoroz të kualitetit të karburanteve dhe konsumimit të lëndëve të ngurta djegëse që përdoren për ngrohje nga qytetarët.
Shtimi i numrit të autobusëve me karburante ekologjike në transport publik.
Shtimi i sipërfaqeve gjelbëruese në zona urbane.
Matja e kontaminimit në pikat kyçe në Kosovë dhe paraqitje ditore e rezultateve online.
Të reduktohen daljet në qytet dhe në vendet me ajër të ndotur sidomos në mëngjes dhe mbrëmje e sidomos personat që kanë sëmundje kronike të sistemit kardiovaskular dhe respirator, fëmijët dhe shtatzënat;
Qëndroni në shtëpi dhe mos i hapni dritaret për ajrosjen e dhomave.
Personat që pashmangshëm duhet të dalin në aktivitetet e tyre jashtë shtëpisë të përdorin maska mbrojtëse, të mbulojnë gojën e hundën me shall.
Të reduktohet pirja e duhanit jashtë ku ka qarkullim të njerëzve, e domosdoshmërisht ndalimi i duhanpirjes brenda hapësirave të banimit, punës, shkollave dhe spitaleve.
Grupet e popullatës së rrezikuar të tilla si me sëmundje kronike pulmonare, zemrës, pacientët astmatik dhe të prirë për alergji, të moshuarit, fëmijët e vegjël, gratë shtatzëna rekomandohet që të kalojnë më shumë kohë në mjedise me nivele të ulëta të ndotësve, të tilla si malet dhe vendpushime të shëndetshme.
Ekspertët e Institutit Kombëtar paralajmërojnë dhe alarmojnë se poqëse nuk merren masa urgjente, do të ketë efekte negative në dëmtimin e shëndetit dhe rritja e vdekshmërisë nga të gjitha shkaqet e sidomos nga sëmundjet kardiovaskulare dhe respiratore do të jetë shqetësuese.
>
Index:<1907>
Title:<https://www.koha.net/arberi/50152/ikshp-situata-epidemiologjike-me-fruth-eshte-nen-kontroll/>
Content:<
Instituti Kombëtar i Shëndeti Publik i Kosovës, sonte, pas vdekjes së një foshnje 15 muajshe në QKUK nga fruthi, ka publikuar një komunikatë për situatën epidemiologjike të fruthit në Kosovë, transmeton Koha.net.
Sipas komunikatës, situata epidemiologjike me fruth në Kosovë është në kontroll të plotë dhe në mbikëqyrje permanente nga Instituti Kombëtar i Shëndetësisë Publike.
Më poshtë lexoni tekstin e komunikatës:
“Kosova radhitet në mesin e vendeve me përqindje të lartë të vaksinimit. Sipas statistikave zyrtare, rreth 95 për qind e fëmijëve, janë vaksinuar, sukses ky që ka parandaluar epidemitë për 10 sëmundje vaksinë preventabile.
Fruthi, është një nga sëmundjet, që falë vaksinimit, nuk kishte shënuar epidemi në Kosovë. Por, këtë vit, megjithatë janë shënuar 94 raste raste të fruthit të diagnostikuara në laboratoret e Institutit Kombëtar. Pjesa dërmuese e rasteve të fruthit janë regjistruar në komunitetin RAE dhe fëmijët e riatdhesuar që të gjithë të pavaksinuar.
Sipas Programit të Zgjeruar të Vaksinimit, vaksinimi kundër fruthit me vaksinën MMR është i obliguar me Ligj dhe i nënshtrohen të gjithë fëmijët e moshës 12 muajshe dhe ajo 6 vjeçare me 1 dozë prej 0.5ml. Nëse fëmija nuk është vaksinuar në periudhën kohore të caktuar, prindi është i obliguar të kompletojë statusin vaksinal të fëmijës sa më parë. Përjashtim bëjnë vetëm fëmijët që për çfarëdo arsye qoftë kanë kundërindikacion specifik për vaksinim.
Sëmundja e fruthit karakterizohet me shkallë të lartë të infektueshmërisë andaj edhe përhapja brenda territorit të caktuar është e shpejtë. Rreziku ndër-shtetëror i importimit të sëmundjes nga vendet fqinje dhe vendet e Europës është permanent pasi që sëmundja përhapet me ajër.
Viteve të fundit sipas Organizatës Botërore të Shëndetësisë, fruthi ka “rilindur” në Evropë, ku numri i njerëzve të infektuar që nga viti 2007, është trefishuar nga shkaku se nuk janë vaksinuar me rregull. Në shumë vende të Europës janë regjistruar të sëmurë dhe të vdekur nga Fruthi: Rumani 5920 raste me 25 vdekje, Itali 1290 raste, Gjermani 504 raste, Belgjike 218 raste, Danimarkë 134 raste, Çeki 92 raste, Austri 75 raste, Bullgari 72 raste, Spanjë 46 raste.
Në vitin 2011, miratohet plani strategjik për vaksinim të grupeve vulnerabile të popullatës veçënërisht të komunitetit RAE. Fokusi është vaksinimi me MMR (kundër fruthit, shytave dhe rubellës) dhe OPV vaksina kundër paraliës së fëmijëve. Në vazhdimësi janë organizuar fushata të vaksinimit të fokusuara në këto grupacione të popullatës. Që nga paraqitja e rastit të parë të fruthit janë intensifikuar aktivitetet për vaksinim me MMR vaksinë dhe atë:
Vaksinimi i rregullt i fëmijëve të bëhet në moshën 10 muajshe (mos të pritet 12 muajsh i jetës)
Fëmijët deri në moshën 9 vjeçare të kenë / 2 doza MMR (fruth, shyta, rubellë)
Fëmijët e shkollave të vaksinohen sa më parë
Sidoqoftë, ata fëmijë të cilët janë vaksinuar me kohë sipas kalendarit të vaksinimit nuk do të sëmuren nga Fruthi dhe nga sëmundjet tjera vaksinë preventabile.
Situata epidemiologjike me fruth është në kontroll të plotë dhe në mbikëqyrje permanente nga Instituti Kombëtar i Shëndetësisë Publike. Duke qenë se po hyjmë në stinën e ftohtë të dimrit, kur qytetarët mblidhen në dhoma të ngrohta, të pa ajrosura, mundësia e përhapjes së fruthit rritet, por gjithnjë vetëm te fëmijët e pa vaksionuar.
Të gjithë ata fëmijë të vaksinuar me rregull nuk do të sëmuren nga fruthi!
Instituti Kombëtar në mbështetje të Ministrisë së Shëndetësisë ka siguruar doza të mjaftueshme të vaksinave kundër fruthit dhe sëmundjeve tjera vaksinë preventabile. dhe po implementon masat parandaluese e kontrolluese.
Përmes aktiviteteve të veçanta, Instituti Kombëtar dhe QKMF-të bashkë me Ministrinë e Shëndetësisë dhe Ministrinë e Punëve të Brendshme po tenton të gjejë të gjithë fëmijët e komunitetit RAE të cilët një numër i tyre janë regjistruar me identitet të ndryshëm në Kosovë dhe identitet tjetër kur lëvizin në vendet fqinje!
Andaj, apelojmë te të gjithë prindërit të cilët për shkaqe të ndryshme nuk i kanë vaksinuar fëmijët e tyre kundër fruthit por edhe kundër sëmundjeve tjera vaksinë preventabile, të lajmërohen menjëherë në Qendrat Kryesore të Mjekësisë Familjare në komunat përkatëse për të mbrojtur shëndetin e fëmijëve të tyre”, thuhet ndër të tjera në këtë komunikatë .
Lusim Televizionin Publik të Kosovës që këtë apel ta emitojë edhe në gjuhën serbe, turke dhe rome. Lusim të gjitha mediat e shkruara dhe elektronike të publikojnë këtë apel në hapësirat e tyre.
>
Index:<1908>
Title:<https://www.koha.net/arberi/22245/ne-diten-nderkombetare-pa-duhan-prezantohet-draft-plani-kosovar-per-kontroll-te-duhanit/>
Content:<
Organizuar nga Ministria e Shëndetësisë, Instituti Kombëtar i Shëndetësisë Publike (IKShP), Zyra e OBSh-së në Kosovë dhe Qendra Kosovare për Avokim dhe Zhvillim (KADC) sot në Prishtinë u shënua 31 maji-Dita Botërore pa Duhan, me temën: “Duhani - një kërcënim për zhvillim”.
Në këtë shënim u diskutua mbi kërcënimet që industria e duhanit paraqet për zhvillimin e qëndrueshëm të secilit vend, duke përfshirë shëndetin dhe mirëqenien ekonomike të qytetarëve dhe gjithashtu edhe për masat dhe veprimet që qeveria dhe publiku duhet të ndërmarrin për të promovuar shëndetin dhe zhvillimin, dhe për të konfrontuar kërcënimet që vijnë nga duhani.
Gjithashtu, u bë edhe prezantimi i Draft-Planit Kosovar për Kontroll të Duhanit, i hartuar nga një grup ndër-sektorial, i formuar me vendim të Ministrit të Shëndetësisë.
Drejtori ekzekutiv i IKSHP-së, Naser Ramadani tha se qëllimi i kësaj dite është rritja e ndërgjegjësimit lidhur me rreziqet që sjell konsumi i duhanit, si dhe avokimi për ndërmarrjen e politikave efektive me qëllim uljen e konsumit të tij, si dhe të inkurajojnë reduktimin e prodhimit dhe konsumit të duhanit.
Duke qenë që vitin 2016, IKSHP, me mbështetjen e OBSh-së dhe SDC ka kryer hulumtimin gjithëpërfshirës të duhan-pirjes te të rinjtë e Kosovës të moshës 13-15 vjeçe, profesor Ramadani, shkëputi disa detaje nga ky hulumtim.
“Të gjeturat e krahasuara me GYTS-in, hulumtimin e kaluar (2004) tregojnë se kemi gjetur rënie të: prevalencës së duhanpirësve aktualë të cigareve në mesin e të rinjve krahasuar me hulumtimin e kaluar nga 6.7% (2004) në 4.4% (2016); prevalencës së përdoruesve të duhanit aktualë në mesin e të rinjve krahasuar me hulumtimin e kaluar nga 10.4% (2004) në 8.8% (2016); ekspozimit ndaj tymit të duhanit brenda ndonjë ambienti publik të mbyllur 29.0%, mesazheve anti-duhan në media 21.9%, që kanë mësuar në shkollë për rreziqet e përdorimit të duhanit për 6.2% dhe , që kanë deklaruar se definitivisht, pirja e duhanit është e dëmshme për njerëzit e tjerë përreth 7.7%. Dallimi sipas gjinisë është zbutur, numri i duhanxhinjve prej 15.5% më tepër meshkuj sesa femrat, ka pësuar rënie në 10.7% ne vitin 2016. Po ashtu, edhe për duhanpiresit aktual ngjashëm zbutet diferenca sipas gjinisë, në 2004 meshkujt ishin për 2.4% me tepër se femrat ndërsa në vitin 2016 vetëm 0.8%”, shpjegoi Ramadani.
Ushtruesja e detyrës së shefit të Zyrës së OBSh-së në Kosovë, Ardita Tahirukaj, tha se përdorimi i duhanit është shkaktari më i parandalueshëm i vdekjeve dhe sëmundjeve në gjithë botën.
“Midis rajoneve të OBSh-së, Evropa ka prevalencë më të lartë të pirjes së duhanit (28% e të rriturve evropian pijnë duhan). Sëmundjet e ndërlidhura me duhanin janë një nga kërcënimet më të mëdha për shëndetin publik me të cilat përballet bota, duke vrarë më shumë se 7 milionë njerëz në vit në mbarë botën. Ndërsa, në Evropë, duhani vret 1.6 milionë njerëz çdo vit”, tha ajo.
Duke theksuar se masat e fuqishme dhe gjithë-përfshirëse për të kontrolluar përdorimin e duhanit luajnë një rol kritik për të ndihmuar vendet të bëjnë përparim drejt arritjes së Synimeve të Zhvillimit të Qëndrueshëm (SDGs), Tahirukaj, tha se sa i përket Kosovës, përkushtimi i Qeverisë për zbatimit të Ligjit për kontrollin e duhanit si dhe finalizimi, aprovimi dhe implementimi i Programit Kosovar për Kontrollin e Duhanit, janë komponentë thelbësore e veprimit për kontrollin e duhanit.
Koordinatori Shtetëror për Kontrollin e Duhanit, Faik Hoti, prezantoi draftin e Programit Kosovar për Kontroll të Duhanit dhe masat e paraparë në këtë program që lidhen me: Masat për zvogëlimin e kërkesës për produktet e duhanit; masat për reduktimin e furnizimit me produkte të duhanit; Monitorimin, vlerësimin dhe raportimin e përdorimit të duhanit, si dhe zbatimi i Programit Kosovar të Kontrollit të Duhanit si dhe Mbrojtjen e politikave të kontrollit të duhanit nga interesat komerciale të industrisë së duhanit.
Ibrahim Tërshnjaku, shef i Inspektoratit Sanitar të AUVK-së, tha se ky inspektorat, brenda mandatit të tij po mundohet të zbatojë sa më shumë që ka mundësin Ligjin për Kontrollin e Duhanit, por tha se zbatimi i këtij ligji është një përgjegjësi ndër-sektoriale ku duhet kontributi i secilit subjekt.
Shkumbin Spahija, drejtor i Qendrës Kosovare për Avokim dhe Zhvillim (KADC) tha se fokusi në të ardhmen duhet të jetë në eliminimin e duhanpirjes pasive; parandalimin e qasjes në duhan dhe produkte të tij dhe ofrimin e mundësisë për ndihmë në lënien e duhanit qytetarëve.
>
Index:<1909>
Title:<https://www.koha.net/lifestyle/13568/te-henen-ne-kosove-fillon-java-e-imunizimit/>
Content:<
Prishtinë, 21 prill - Ministri i Shëndetësisë ka paralajmëruar se të hënën fillon në Kosovë Java e Imunizimit.
Për ta shënuar Javën e Imunizimit do të mbahet një takim me Ministrin e Shëndetësisë, Dr. Imet Rrahmanin, zëvendës-shefin e Zyrës së UNICEF-it, James Mugaju, përfaqësuesit e IKSHP-së dhe OBSH-së dhe punonjësit e shëndetësisë për t&#39;i nxjerrë në pah përfitimet nga imunizimi.
Takimi do të mbahet të hënën, më 24 prill 2017, në ora 10:00 në Ministrinë e Shëndetësisë.
Java Botërore e Imunizimit, e cila është festuar gjatë javës së 24-30 prill, synon ta promovojë përdorimin e vaksinave për t’i mbrojtur njerëzit e të gjitha moshave kundër sëmundjeve. Java përqendrohet në nevojën për ta rritur ndërgjegjësimin e hartuesve të politikave, profesionistëve të shëndetit, prindërve dhe kujdestarëve, si dhe popullatës më të gjerë, për rëndësinë e imunizimit në mbrojtjen e fëmijëve nga sëmundjet parandaluese. Gjithashtu thekson rolin vendimtar që profesionistët shëndetësor e luajnë në krijimin e praktikave të mira të imunizimit. Gjatë kësaj jave, synohet të rritet ndërgjegjësimi për rëndësinë vendimtare të imunizimit të plotë gjatë gjithë jetës dhe rolin e saj në arritjen e Objektivave të Zhvillimit të Qëndrueshëm në 2030.
Imunizimi është një nga nismat më të suksesshme të shëndetit publik dhe programet shëndetësore me kosto më efektive. Vaksinat kanë efekt në ruajtjen dhe mbrojtjen e fëmijëve. Çdo vit, imunizimi shmang rreth 2-3 milionë vdekje të fëmijëve nga sëmundjet vdekjeprurëse që i prekin fëmijët në mënyrë joproporcionale (të dhënat e Imunizimit Global 2012, të OBSH & UNICEF).
Në Kosovë 79% e fëmijëve të moshës 24-35 muajsh janë të imunizuar plotësisht (ASK, MICS 2014). Megjithatë, mbulimi i imunizimit mbetet shumë më i ulët në mesin e komuniteteve rome, ashkalinj dhe egjiptiane, ku më pak se një e treta e fëmijëve romë, ashkali dhe egjiptianë 24-35 muajsh janë plotësisht të imunizuar (30%) (MICS 2014). Konsiderohet se një nga arsyet për mbulimin e ulët të imunizimit është si pasojë e mungesës së njohurive dhe ndërgjegjësimit për pasojat shëndetësore tek fëmijët që nuk vaksinohen.
Zgjerimi i qasjes ndaj imunizimit është vendimtar për arritjen e Qëllimeve të Zhvillimit të Qëndrueshëm. Vaksinimi rutinor është ndërtim i një shtylle të kujdesit primar shëndetësor dhe mbulimit universal shëndetësor. Imunizimi siguron një pikë kontakti për kujdesin shëndetësor në fillim të jetës dhe i ofron çdo fëmije mundësinë për një jetë të shëndetshme që nga fillimi.
MeSH, UNICEF, IKSHP dhe OBSH do të vazhdojnë t’i mbështesin fuqishëm përpjekjet e vaksinimit me qëllim që ta parandalojnë ri-shfaqjen e sëmundjeve tepër ngjitëse, që shkaktojnë sëmundje, paaftësi dhe vdekje dhe e vendosin një barrë të konsiderueshme mbi sistemet e kujdesit shëndetësor.
Vaksinat janë falas dhe në dispozicion në objektet shëndetësore në mbarë Kosovën.
>
Index:<1910>
Title:<https://www.koha.net/arberi/8310/ikshp-uji-shkaktar-i-43-per-qind-te-semundjeve-ngjitese-ne-kosove/>
Content:<
Burbuqe Nushi-Latifi, koordinatore e ujërave në Institutin Kombëtarë të Shëndetit Publik, në emisionin “Puls” të KTV-së, thotë se 80% e popullatës ka qasje në ujin e pijshëm nga ujësjellësit kurse rreth 17% nuk ka qasje dhe përdorin bunarët.
“Prej 100% të sëmundjeve ngjitëse të regjistruara në raportin e vitit 2016, me 43% prin diarreja që është sëmundje nga uji por edhe nga papastërtia. Kemi telashe me sëmundje ngjitëse nga regjionet rurale”, ka thënë zyrtarja e IKSHP-së.
Ajo foli edhe për lumin Sitnica, duke thënë se 500 metra pranë lumit është uji i papijshëm në bunarët e këtyre qytetarëve.
“Lumenjtë janë ndotur aq shumë sa që përveç ndotjeve bakterore, ka edhe ndotje kimike”, ka deklaruar Burbuqe Nushi-Latifi nga IKSHP.
>
Index:<1911>
Title:<https://www.koha.net/arberi/37625/shiu-uli-temperaturat/>
Content:<
Pas një kohe të gjatë me temperatura të larta, sot në mbrëmje Kosova është përfshirë nga të reshura shiu, ndërsa në disa pjesë të vendit kishte stuhi dhe breshër.
Temperaturat e larta, që në disa pjesë të vendit ditëve të fundit ishin mbi 40 gradë Celsiues, kanë filluar të bien, raporton KP.
Shirat do të vazhdojnë të bien edhe nesër, ku temperatura maksimale do të jetë 20 gradë Celsiues, ndërsa ato do të fillojnë të ngrihen nga e mërkura.
>
Index:<1912>
Title:<https://www.koha.net/bote/36633/jugu-i-evropes-piqet-ne-diell/>
Content:<
I nxehti ekstrem që ka përfshirë kryesisht Evropën Jugore vazhdon të përvëlojë një pjesë të kontinentit duke merituar plotësisht nofkën “Luciferi”.
Spanja mban rekordin e kësaj vere në Evropë me temperatura që kanë arritur në 44 gradë celsius, por edhe Italia, jugu i Francës, Rumania, nuk po ja kalojnë më mirë. Madje në Itali, ditët e nxehta që duket se nuk kanë të mbaruar, i kanë kushtuar shtrenjtë akullnajave në Alpe dhe resortet turistike që ofrojnë ski në verë, kanë mbyllur dyert për shkak të kushteve në përkeqësim.
Autoritetet lokale në shumë zona të Evropës Jugore thonë se këtë vit numrat e njerëzve që kanë kërkuar ndihmë mjekësore për shkak të vapës janë rritur ndjeshëm me Italinë dhe Rumaninë që kanë shënuar edhe viktima, shkruan Tch.
Të nxehtit nuk mund t’i shpëtonte edhe Ballkani, ku si rrallë herë në listë ka hyrë edhe Kosova, e cila me thuajse 39 gradë celsius ka shënuar edhe temperatura më të larta në vend prej të paktën 10 vitesh. Në vende të tjetra si Kroacia, Greqia apo Mali i Zi, autoritetet kanë paralajmëruar njerëzit që të tregohen të kujdesshëm dhe të shmangin sidomos orët e mesditës, për shkaka të temperaturave të larta.
Meteorologët ndërkohë, nuk kanë lajme të mira për sa i takon të nxehtit, pasi temperaturat e larta pritet që të vazhdojnë edhe për disa ditë gjatë kësaj jave, me ulje të shumë pritura në fundjavë.
>
Index:<1913>
Title:<https://www.koha.net/bote/36234/vdekjet-per-shkak-te-temperaturave-ekstreme-ne-evropen-jugore-mund-te-rriten-per-50-here/>
Content:<
Sipas një studimi të ri, vdekjet për shkak të motit ekstrem në Evropë mund të rriten 50 herë deri në fund të këtij shekulli, në se nuk merren masa kundër ngrohjes globale.
Studiuesit thonë se numri i vdekjeve mund të jetë më i lartë në Evropën Jugore.
Vendet evropiane janë duke përjetuar temperatura të larta rekord këtë verë: i nxehti ka qenë më i madh në Itali dhe në vendet e Ballkanit, si Shqipëria, Bosnja, Greqia, Kroacia, Maqedonia dhe Serbia, shkruan VOA.
Në Bosnje për shembull, temperatura gjatë ditës ka qenë këto ditë mbi 43 gradë Celsius. Sipas Shërbimeve të Urgjencës në Sarajevë, janë shtuar shumë rastet e infarkteve dhe goditjeve cerebrale.
Autoritetet në Itali, ku temperaturat kanë qenë gjatë gjithë javës 40 gradë, po i këshillojnë njerëzit të qëndrojnë brenda dhe të pinë ujë më shumë se zakonisht.
Në studimin e publikuar sot nga Revista e Shëndetit “The Lancet”, shkencëtarët thonë se fatkeqësitë natyrore që lidhen me motin mund të shkaktojnë më tepër se 152 mijë të vdekur në vit rreth vitit 2100, pra shumë më tepër se sa 3 mijë në vit që ka qenë kjo shifër këto vitet e fundit.
>
Index:<1914>
Title:<https://www.koha.net/metro/35586/temperaturat-shume-te-larta-komuna-apelon-per-kujdes/>
Content:<
Komuna e Prishtinës ka bërë me dije se sipas parashikimeve të motit, ditët në vijim pritet që temperaturat në qytetin tonë të jenë shumë të larta.
“Apelojmë te qytetarët që të shmangin ekspozimet e panevojshme në diell nga ora 10:00 deri në orën 17:00. Kjo vlen, sidomos për kategoritë e cenueshme si të moshuarit, shtatzënat dhe të sëmurit me sëmundje kronike e sidomos me ato kardiovaskulare. Apelojmë gjithashtu që gjatë kësaj periudhe të konsumojnë sasi të mjaftueshme të ujit dhe të qëndrojnë në ambiente të freskëta”, thuhet në njoftimin e Komunës së Prishtinës.
Për qytetarët në qytetin e Prishtinës, Komuna e Prishtinës në bashkëpunim me shërbimin e zjarrfikësve, prej sot deri të shtunën, do të vendos dy cisterna me ujë të pijshëm dhe për mundësi freskimi në sheshin “Ibrahim Rugova” dhe në sheshin “Zahir Pajaziti”.
Gjithashtu ekipet në Qendrat e Mjekësisë Familjare dhe në Qendrën e Mjekësisë Urgjente do të jenë në gatishmëri të plotë dhe luten të gjithë qytetarët që ndjejnë shqetësime të lajmërohen në këto qendra.
“Gjithashtu, thërrasim qytetarët dhe bizneset që gjatë këtyre ditëve, uji i pijshëm të konsumohet në mënyrë sa më racionale”, ka përfunduar Komuna e Prishtinës.
>
Index:<1915>
Title:<https://www.koha.net/arberi/35184/mjeket-keshillojne-kujdes-nga-temperaturat-e-larta/>
Content:<
Temperaturat e larta që parashihen për këtë javë mund ta shtojnë numrin e fëmijëve të prekur me virusin e diarresë dhe vjelljes. Mjekët thonë se prindërit duhet të kenë kujdes të shtuar në ditët kur temperaturat do të jenë të larta. Sipas tyre, përveç shmangies së diellit në mesditë, duhet të kihet kujdes edhe me ushqimin.
Paralajmërimi për ngritje të temperaturave në vendin tonë, ka mundësi ta rrisë edhe rrezikshmërinë e shtimit të numrit të fëmijëve të prekur me virusin e barkqitjes dhe vjelljes, raporton televizioni publik.
Drejtori i Klinikës së Pediatrisë, Muharrem Avdiu, thotë se ky virus përsëritet çdo vit, por falë ngritjes së vetëdijes së prindërve dhe stafit mjekësor, çdo gjë është nënë kontroll në Klinikë dhe të gjitha shërbimet tjera spitalore dhe mjekësore.
Avdiu, drejtor i pediatrisë thotë se pavarësisht menaxhimit të situatës dhe kapacitetit të mjaftueshëm hapësinor në klinikë, duhet shtuar kujdesin ndaj fëmijëve nga vendet me temperaturë të lartë, si dhe të kenë kujdes të shtuar në ushqim.
Sipas meteorologëve, në fundjavë në vendin tonë temperaturat do të rriten edhe për disa shkallë celsius. Për këtë arsye apelohet te qytetarët që t’i shmangen diellit në mesditë.
>
Index:<1916>
Title:<https://www.koha.net/arberi/33715/i-nxehti-i-beri-per-spital-rreth-10-mije-persona-ne-kosove/>
Content:<
Kosova po përballet këto ditë me temperatura të larta, të cilat, sipas Instituti Hidrometeorologjik, kanë arritur në 35 gradë.
Ngritja e temperaturave, si pasojë ka rritur edhe numrin e personave që kanë nevojë për ndihmën mjekësore.
Në Klinikën Emergjente, në Qendrën Klinike Universitare të Kosovës, ndihmë mjekësore për muajt qershor e korrik, kanë kërkuar rreth 10 mijë persona.
Basri Lenjani, drejtor i Qendrës Emergjente, i tha Radios Evropa e Lirë se ndërlikimet shëndetësore nga temperaturat e larta janë shfaqur tek personat me sëmundje kronike, ata me sëmundje kardiologjike, gratë shtatzëna e të tjerë.
“Nga ky numër i gjithëmbarshëm, vetëm për muajin qershor mbi 4800 pacientë kanë kërkuar ndihmë mjekësore, derisa numër rekord ka shënuar muaji korrik, ku ende pa përfunduar muaji, janë lajmëruar mbi 5 mijë raste”.
“Të gjitha këto raste që kërkojnë ndihmë janë të ndikuara drejtpërdrejt nga i nxehti, dhe këshilla jonë është që nga ora 11:00 deri në orën 17:00, njerëzit të mos u ekspozohen rrezeve të diellit”,tha Lenjani.
Shërbimet internistike frekuentohen me numër më të madh dhe rastet më të shpeshta që kërkojnë ndihmë janë ata me probleme kardiake, e me shtypje të lartë të gjakut.
Doktor Basri Sejdiu, internist në Qendrën Klinikë Universitare, thotë se vërehet një numër i shtuar i pacientëve me probleme kardiake.
“Me ngritjen e temperaturave, sidomos javën e fundit njerëzit me sëmundje kronike janë prekur shumë. Në kardiologjinë invazive me prekje infarkti nuk ka numër të shtuar, por në vizita ambulatore është shtuar fluksi i pacientëve dukshëm”, thotë Sejdiu.
Derisa Besim Aliu, nga Instituti Hidrometeorologjik i Kosovës thotë se temperaturat ditët e fundit kanë lëvizur nga 34 deri në 35 gradë. Por nga dita e martë, sipas tij, do të ketë kushte tjera hidrometeorologjike.
“Nga nesër temperaturat do të ulen deri në 7 gradë celsius dhe do të ketë edhe reshje shiu. Kjo gjendje do të vazhdojë deri në fund të javës. Sipas parashikimeve muaji gusht prap do të jetë më temperatura mbi 30 gradë”, thotë Aliu.
Sidoqoftë, profesionistët shëndetësorë thonë se edhe ata që ngasin makinat duhet të kenë kujdes, pasi që për shkak të temperaturave të larta mund të shkaktohen çrregullime të përqendrimit, dhe për pasojë mund të ketë shtim të rasteve të aksidenteve në komunikacion.
>
Index:<1917>
Title:<https://www.koha.net/auto/99811/tesla-sjell-modelin-e-pare-3-me-dy-motore/>
Content:<
Kompania Tesla ka prodhuar modelin e parë të veturës Model 3 me dy motorë.
Drejtori i kompanisë Elon Musk the se shiriti i ri plotësisht i ri është bërë për vetëm tri javë dhe sidomos ka të bëjë me atë se është kryer me resurse minimale.
“Njësia e parë Model 3 me motor të dyfishtë ka dalë nga linja e prodhimit”, shkruan Musk.
Bëhet fjalë për sedan sportiv me ngjyrë të kuqe të zjarrtë dhe me enterier të bardhë.
Model 3 me dy motorë është versioni më i fuqishëm i këtij modeli të Teslës, përshpejton 0-100 km/h për 3,5 sekonda, derisa shpejtësia maksimale është 250 km/h, transmeton ksp. Vetura me një mbushje të baterisë mund të bëjë 500 km rrugë.
Lëshimi i modelit të parë 3 me motor të dyfishtë nga linja e prodhimit në fabrikën Frimont do të thotë se Tesla rriti kapacitetin prodhues të versionit bazë të kësaj makine në afro 5.000 njësi në javë.
>
Index:<1918>
Title:<https://www.koha.net/auto/98518/musk-planifikon-veture-te-re-ne-klasen-e-golfit/>
Content:<
Kreu i kompanisë Tesla, Elon Musk ka njoftuar se do të nisë një makinë elektrike kompakte në klasën e Golfit brenda pesë viteve.
Ai tha se kjo kompani po planifikon një model tjetër më të vogël se të gjitha të mëparshmet.
Duke zgjidhur problemin e zvarritjes së prodhimit të Modelit 3 dhe lansimit të automjeteve elektrike tashmë të paralajmëruar - modeli Y crossover, kamion-cisternë Tesla Semi dhe Roadster i ri, prodhuesi nga Kalifornia do të fokusohet në një makinë elektrike kompakte që duhet të kontribuojë më tej në emancipimin e veturave të pasagjerëve me energji elektrike.
“Mendoj se do të bëjmë një model kompakt brenda pesë vjetësh," tha Musk.
Ai nuk dha më shumë detaje rreth këtij automjeti, por pritet të konkurrojë me Volkswagen elektrik I.D. hatchback që në ndërkohë do të shfaqet në treg, transmeton ksp.
Tesla kompakt do të zë pozicionin poshtë Modeli 3 në gamën e këtij prodhuesi dhe besohet se - në kohën që është gati për prodhim - do të zhvillohet një brez i ri dhe më i avancuar i baterive të propulsionit, më pak masë dhe kapacitet më të madh.
>
Index:<1919>
Title:<https://www.koha.net/auto/97123/prodhimi-i-model-3-i-kushton-teslas-28-000-dollare/>
Content:<
Edhe pse Tesla ka shumë probleme me vonesat në prodhim dhe humbjen e parave, Modeli 3 është ende shumë fitimprurës për kompaninë.
Bazuar në deklaratën e inxhinierëve ndërtimi i një Model 3 kushton rreth 28,000 dollarë.
Kjo përfshin 10,000 dollarë kostot e prodhimit dhe 18,000 dollarë për materialet. Duke pasur parasysh se Tesla ende nuk është duke shitur versionin më të lirë prej 35,000 dollarësh, kompania është shumë fitimprurëse për çdo shitje të Model 3, transmeton ksp.
Ky fitim është arritur në masë të madhe për shkak të paketimit të baterive në këtë veturë elektrike, të cilat përdorin dukshëm më pak kobalt se sa është rasti me konkurrentët e Teslës.
>
Index:<1920>
Title:<https://www.koha.net/auto/94683/tesla-pranon-problemet-me-model-3-premton-rregullimin-per-pak-dite/>
Content:<
Shefi i Teslas, Elon Musk, ka pranuar se në Modelin 3 ka probleme të frenimit, por ka premtuar se kompania do të sjellë një përditësim për ta rregulluar në ditët e ardhshme.
Problemet u shfaqën në një rishikim nga uebfaqja “Consumer Reports”.
“Testuesit tanë gjetën dështime – të mëdha – si distancën e gjatë të ndalimit në testet e frenimit emergjent dhe vështirësi të shumta në kontrollim”, kishte shkruar Patrick Olsen.
Sipas testimeve, Tesla Model 3 ishte shumë më keq se të gjitha modelet tjera të testuara.
Si përgjigje, Tesla lëshoi një njoftim ku tha se problemi do të rregullohet para fundit të javës.
Model 3 deri tani ka pasur më shumë se 400 mijë para-porosi. Vetura kushton rreth 35 mijë dollarë në çmim fillestar.
>
Index:<1921>
Title:<https://www.koha.net/auto/88933/audi-e-tron-me-500-kuajfuqi-i-gatshem-te-rivalizoje-teslan/>
Content:<
Kompania prestigjioze gjermane e veturave, Audi, është duke u përgatitur për premierën e SUV-it tërësisht elektrik E-Tron, ndërsa tani ka zbuluar detajet se pse ky model është më i mirë se modelet e Teslas.
Në një deklaratë më të fundit, Audi ka zbuluar se E-Tron ka nevojë për më pak se gjysmë ore për të “shkuar në një rrugë të gjatë”, transmeton Koha.net. Informacionet e mëtutjeshme janë “stuhi”, kështu që përmendet se ky model me vetëm një karikim mund të kalojë deri në 400 kilometra.
Audi E-Tron do të vijë me dy motorë elektrikë të cilat kanë kapacitet në total prej 500 kuajfuqi.
Bateritë e tij janë me kapacitet prej 95 kWh dhe masa e tyre është rreth 700 kilogramë. Në Audi, veçanërisht ndihen krenarë me sistemin e tyre të ftohjes së baterive i cili do të mundësojë funksionimin në mënyrë optimale deri në maksimum 35 shkallë.
Kujtojmë se versioni serik i E-Tronit vjen këtë vit, ndërsa do të prodhohet në Belgjikë.

>
Index:<1922>
Title:<https://www.koha.net/auto/88857/konkurrenti-kinez-i-teslas-debuton-ne-milano/>
Content:<
Kompania kineze Byton ka prezantuar SUV-in e ri plotësisht elektrik në Evropë.
Ky koncept u paraqit së pari në Panairin e Elektronikës në Las Vegas në fillim të janarit dhe Evropa për herë të parë e pa tash në Milano.
Sipas kompanisë, Byton EV 85 për qind është gati për prodhim serik, i cili pritet në fund të jetë në dispozicion vitin e ardhshëm në Kinë, transmeton ksp.
Byton planifikon të investojë rreth 400 milionë euro në mënyrë që të jetë 100 për qind gati për prodhimin e saj në kohë.
Karakteristikat unike të Bytonit janë të shfaqura - një në timon dhe tjetri që shtrihet përgjatë gjithë gjerësisë së veturës.
Motori elektrik i këtij modeli është me kapacitet prej 272 kuajfuqi, ndërsa kapaciteti i baterive është 71 dhe 95 kWh ku me vetëm një karikim vetura mund të udhëtojë prej 400 deri 520 kilometra.

>
Index:<1923>
Title:<https://www.koha.net/auto/85163/bmw-mercedes-dhe-tesla-humbesit-me-te-medhenj-te-kontestit-tregtar/>
Content:<
Kompanitë e automobilave BMW, Mercedes dhe Tesla janë humbësit më të mëdhenj potencialë nga paralajmërimi për vendosjen e doganës kineze për importimin e automjeteve nga SHBA, thonë analistët e kompanisë hulumtuese “Sanford C. Bernstein”.
BMW dërgon 89,000 automjete në vit nga SHBA-ja në Kinë, Mercedes 65,000 automjete, ndërsa Tesla rreth 14,000 automjete.
>
Index:<1924>
Title:<https://www.koha.net/tech/82852/elon-musk-heq-kompanite-e-tij-nga-facebook/>
Content:<
Pasi humbi miliarda dollarë në bursë nga shpërthimi i skandalit të “Cambridge Analytica”, Facebook po humbet edhe përdoruesit e tij.
Premtimi është premtim dhe Elon Musk e ka treguar më parë se është njeri që e mban fjalën. Këtë herë, bosi i Teslas dhe SpaceX u premtoi ndjekësve të tij në Twitter se do të fshinte çdo gjurmë të tij dhe të kompanive që zotëron nga rrjeti i Mark Zuckerberg, transmeton tch.
U tha, u bë! Faqet zyrtare me miliona ndjekës të Space X dhe Teslas në Facebook nuk ezkistojnë më.
Musk u bë pjesë e thirrjeve të Brian Acton, themeluesi i WhatsApp, që u kërkoi njerëzve që të fshijnë Facebook. Madje vetë pronari i SpaceX dhe Teslas tha se nuk ishte në dijeni se në rrjetin social më të madh të Mark Zuckerberg ekzistonin faqet zyrtare të dy kompanive të tij. Veç dy kompanive, Musk ka fshirë edhe një profil të verifikuar me emrin e tij, që nuk dihet nëse ishte i hapur prej tij, apo prej dikujt tjetër.
Raportet mes Elon Musk dhe Mark Zuckerberg dikur kanë qenë bashkëpunuese, deri kur në 2016, kur raketa e SpaceX shpërtheu në nisje bashkë me një satelit të Facebook, që duhej të furnizonte me internet Afrikën.
>
Index:<1925>
Title:<https://www.koha.net/tech/73908/vetura-e-teslas-sot-niset-per-mars/>
Content:<
Themeluesi i kompanisë Tesla, Elon Musk, është përfshirë në shumë projekte gjigante duke filluar nga krijimi i linjave të furnizimit të veturave me energji elektrike, tek treni hyperloop që pritet të arrijë shpejtësinë marramendëse prej 1.000 km/orë, por së fundmi ai është përfshirë në një tjetër projekt gjigant.
Miliarderi është themeluesi edhe i një kompanie private raketash SpaceX, e duket se ka ndërmend të përdorë teknologjinë e kësaj të fundit për të hedhur në hapësirë një veturë Tesla për të përshkruar hapësirën në një udhëtim ndoshta miliona vjeçar, nëse më parë nuk shpërthen, transmeton tch.

Një video-projeksion në 3D e publikuar nga Musk në Instagram tregon se si raketa, do të niset nga Florida në testin e saj të parë këtë të martë dhe pasi të ndahet nga baza e saj do të vijojë në hapësirë për t’u hapur e për të lëshuar më pas edhe veturën Tesla.
    Falcon Heavy launches to Mars orbit tomorrow. If it doesn’t explode into tiny pieces, it will carry Starman in Roadster over 400 million km from Earth at 11 km/sec on a billion year journey through deep space. Should it work, Falcon Heavy will be the most powerful rocket in the world by a factor of two and the highest payload launch vehicle to reach orbit after the Saturn V moon rocket. Could do crewed missions to the moon and Mars with orbital refilling, but better to leave that to the BFR program. A post shared by  Elon Musk (@elonmusk) on Feb 5, 2018 at 9:40am PST 
>
Index:<1926>
Title:<https://www.koha.net/lemsh/65404/elon-musk-dergon-veturen-e-pare-ne-mars/>
Content:<
Themeluesi i kompanisë SpaceX dhe Tesla, Elon Musk, prezantoi veturën e parë që do të dërgohet në Mars përmes raketës Falcon Heavy.
Fjala është për veturën me eksterier ngjyrë të kuqe Telsa Roadster, e cila, siç shpjegoi Musk, do të testohet në Planetin e Kuq.
Më herët, Musk pati njoftuar se fluturimi i parë i raketës super të rëndë Falcon do të organizohet në janar, transmeton Koha.net. Fillimisht për lansimin e kësaj rakete ishte planifikuar të bëhet në vitin 2013, por afatet kanë kaluar çdo vit dhe ky projekt është shtyrë për të paktën pesë vjet.
Ishte vet Elon Musk i cili ka shpërndarë fotografitë, përmes Instagramit, e Telsa Roadster të vendosur brenda raketën Falcon Heavy. Fotografitë janë publikuar menjëherë pasi vetura ka bërë xhiron e fundit në rrugë.
“Veturë e kuqe për Planetin e Kuq”, ka shkruar Musk në mbishkrimin e fotografive të postuar në Instagram.
    A Red Car for the Red Planet Test flights of new rockets usually contain mass simulators in the form of concrete or steel blocks. That seemed extremely boring. Of course, anything boring is terrible, especially companies, so we decided to send something unusual, something that made us feel. The payload will be an original Tesla Roadster, playing Space Oddity, on a billion year elliptic Mars orbit. A post shared by  Elon Musk (@elonmusk) on Dec 22, 2017 at 10:47am PST 
>
Index:<1927>
Title:<https://www.koha.net/auto/63000/tesla-model-s-ne-version-shooting-brake-arrin-ne-pranvere/>
Content:<
Firma Niels van Roij Design, e cila merret me modifikimin e serive të automobilave dhe dizajnimin e veturave të reja, prezantoi konceptin e Shooting Brake, përkatësisht versionin karavan të Tesla Model S.

Siç thonë në kompaninë me seli në Londër, Model S Shooting Brake do të ketë premierën në mars të vitit 2018, transmeton KosovaPress. Model S karavan ruan linjat sportive, karakteristike për versioni e limuzinës dhe disa detaje stilistike dhe dritat LED stop.
Çmimi i versionit të Model S karavan nuk është bërë i ditur dhe më tepër detaje do të bëhen të ditura në mars, kur Model S Shooting Brake do të prezantohet zyrtarisht për publikun.

>
Index:<1928>
Title:<https://www.koha.net/auto/59974/kroatet-kercenojne-teslan/>
Content:<
Kompania kroate e veturave, Rimac, ka premtuar se do të sjellë një model më të mirë se Tesla Roadster i ri.
Tesla i ri do të ketë shpejtësi maksimale prej 402 kilometrave për orë dhe përshpejtimin prej 0 në 100 kilometra për orë do ta arrijë për vetëm 1.9 sekonda.
Jens Sverdup, distributor i Rimacut për SHBA, ka thënë se modeli i tyre elektrik është duke u realizuar që disa vjet dhe mund të debutojë në vitin e ardhshëm, duke mos dhënë detaje të tjera.
Rimac u bë i njohur me “Concept One” që ka 1244 kuajfuqi dhe përshpejtimin prej 0 në 100 km/orë e arrin për vetëm 2.5 sekonda.
>
Index:<1929>
Title:<https://www.koha.net/auto/59329/kamioni-elektrik-i-tesla-do-te-kushtoje-150-000-dollare/>
Content:<
Një javë pas premierës së kamionit elektrik Tesla Semi, prodhuesi amerikan ka bërë të ditur edhe çmimin e këtij automjeti.
Versioni bazë me autonomi të vozitjes prej 480 km, do të kushtojë 150.000 dollarë, transmeton KosovaPress. Ata që kërkojnë kamion për relacione më të gjata do të kenë në dispozicion variantin që mund të kalojë 800 km. Ky version do të shitet me çmim prej 180.000 dollarësh.

>
Index:<1930>
Title:<https://www.koha.net/auto/58106/kompania-kanadeze-planifikon-porositjen-e-25-kamioneve-elektrike-te-teslas/>
Content:<
Kompania ushqimore zinxhirore kanadeze Loblaw Cos ka planifikuar që të porosisë 25 kamionë elektrikë të ri të Teslas për pesha të rënda, njoftuar kjo kompani.
Tesla ka prezantuar dje kamionin elektrik, ndërsa pritet të fillojë të prodhohet në vitin 2019, transmeton koha.net.
Blerja e tyre nxit këtë kompani që të ketë të gjithë flotën e saj të kamionëve, elektrik, deri në 2030-ën, ka thënë nga kjo kompani Catherine Thomas, e cila nuk ka bërë të ditur koston e kamionëve.


Lexoni edhe: Tesla prezanton kamionin e parë elektrik

>
Index:<1931>
Title:<https://www.koha.net/auto/58105/fiat-prodhon-panden-e-1-milionet/>
Content:<
Në fabrikën e Fiatit në Pomigliano d’Arco të Italisë është prodhuar kopja e 1 milionët e modelit të tanishëm të Pandas.
Modeli i 1 milionët i prodhuar ishte Panda City Cross me motor 1.2 litërsh e 69 kuaj fuqi e destinuar për Itali, transmeton koha.net.
Duke llogaritur nga viti 1980, kur u lansua për herë të parë, Fiat ka deri më sot ka shitur më shumë se 7.5 milionë Panda.
>
Index:<1932>
Title:<https://www.koha.net/auto/57885/100-kmh-per-1-9-sekonda-prezantohet-makina-sportive-elektrike/>
Content:<
Shefi ekzekutiv i Tesla, Elon Musk pasi paraqiti kamionin e parë elektrik, gjithashtu prezantoi edhe makinë e re të kompanisë, e cila sipas tij do të jetë vetura më e shpejte prodhim serie e shitur ndonjëherë.
Makina e kuqe sportive doli nga rimorkio e kamionit të ri gjatë prezantimit. Vetura e elektrike do të ketë një autonomi prej thuajse 1000 km me një karikim të vetëm dhe do të arrijë nga 0 në 100kmh për 1,9 sekonda, transmeton tch.
Sipas Musk, Tesla Roadster veturë do të jetë një goditje e fortë për makinat me karburant kur të dalë në shitje në vitin 2020. Nëse do të vazhdoni të ngisni makinat tradicionale, tha Musk, do të jetë sikur keni motor me avull. S’mbetet më pas nga shpejtësi kamioni dhe kjo tregohet qartë nga prezantimi grafik i kompanisë.
>
Index:<1933>
Title:<https://www.koha.net/auto/57883/tesla-prezanton-kamionin-e-pare-elektrik/>
Content:<
Kompania Tesla paraqiti kamionin e saj të parë elektrik, i cili synon që të sfidojë kamionë me naftë për kurorën e mbretit të rrugës.
Kamioni i ri i Tesla ka një autonomi prej 800 km me një karikim të vetëm të baterisë. Sipas kompanisë, prodhimi në seri i kamionit të saj elektrik do të nisë në vitin 2019. Shefi ekzekutiv i Tesla, Elon Musk pasi paraqiti kamionin, gjithashtu prezantoi edhe makinë e re të kompanisë, e cila sipas tij do të jetë vetura më e shpejte prodhim serie e shitur ndonjëherë, transmeton tch.
Kamioni i ri elektrik nga 0 arrin shpejtësinë 100kmh për 20 sekonda me një ngarkesë prej 36 tonësh, maksimumi i lejuar në rrugët amerikane. Por ekspertët janë disi dyshuar për angazhimet e Telsa, pasi kompania është mbrapa me prodhimin e modelit të saj 3, për të cilin tha se nuk do të arrijë të prodhojë 500 makina në javë në 2018 siç kishte premtuar.
Prezantimi i kamionin të ri lë vend për diskutim, nëse është një deklaratë e guximshme e Musk për besimit tek teknologjia e tij, apo një largim i gabuar vëmendje nga qëllimi kryesor i Tesla-s për ta shndërruar modelin tre në një makinë të lirë për njerëzit.

>
Index:<1934>
Title:<https://www.koha.net/auto/57097/kamioni-i-teslas-do-te-cmende-njerezit/>
Content:<
Kamioni i Teslas do të prezantohet të enjten dhe sipas themeluesit, Elon Musk, do të çmendë adhuruesit e kamionëve.
Tesla semi është kamioni i ri që pritet të ketë bateri të madhe që i mjafton të ecën deri në rreth 450 kilometra distancë.
Së fundmi, Musk ka shkruar në Twitter se projekti i radhës nga Tesla do të “nxjerrë mendjen nga koka”.
“Specifikat e kamionit do të jenë më të mira se gjithçka që është raportuar deri tash”, ka shkruar ai.
>
Index:<1935>
Title:<https://www.koha.net/auto/51439/volvo-prezantoi-modelin-e-pare-te-automjetit-elektrik/>
Content:<
Pekin, 17 tetor – Kompania ‘Volvo Cars’ të martën ka prezantuar modelin e parë të automjetit elektrik të brendit Polestar, me çka është rritur konkurrenca në treg në të cilin deri tani dominonte Tesla.
‘Polestar 1 Hibrid’, një kupe me katër ulëse me trup të lehtë të makinës prej fibrave karboni, siguron një distancë prej 150 kilometrash me një ngarkesë të baterive. Automjeti posedon edhe motor benzine në rast nevoje. Parashihet që Polestar 1 të prodhohet në fabrikat e Kinës perëndimore, ndërsa në treg të paraqitet në vitin 2019.
‘Volvo’, që nga viti 2010 është pronar i prodhuesit kinez Geely Holding, ku në korrik bëri të ditur se nga viti 2019 do të prodhojë vetëm automjete elektrike dhe hibride.
>
Index:<1936>
Title:<https://www.koha.net/auto/50909/lufte-gjermano-amerikane-per-tregun-e-ardhshem-automobilistik/>
Content:<
“BMW”-ja dhe “Mercedesi” po premtojnë se mund të prodhojnë në sasi të mjaftueshme automobila të rinj elektrikë të bazuar në automobilat tradicionalë.
Dy kompanitë e mëdha gjermane po sfidojnë skeptikët që thonë se ” BMW”-së dhe “Mercedesit” do t’u duhen ndryshime radikale në dizajn që të shmangin kërcënimet nga gjiganti amerikan “Tesla” dhe kompanitë e reja të automobilave, shkruan sot Koha Ditore.
Ekzistojnë dy mundësi të prodhimit të automobilave që funksionojnë përmes baterisë: Përdorimi i një dizajni krejtësisht të ri si “Tesla”, apo përdorimi i një platforme tradicionale në të cilën mund të përdoren të gjitha tipat e motorëve: me djegie, elektrikë apo hibridë.
Motorët elektrikë janë më të vegjël se motorët benzinë apo dizel, andaj automobilat elektrikë të dizajnuar si të tillë nga fillimi kanë përfitime për shkak të ofrimit të pakove më të mira të enterierit duke i dhënë hapësirë më të madhe pasagjerëve....(më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1937>
Title:<https://www.koha.net/tech/48282/basti-100-milione-dollaresh-i-elon-muskut/>
Content:<
Numërimi mbrapsht ka filluar që më 30 shtator dhe nëse inxhinierët e Teslas nuk arrijnë që të ndërtojnë brenda 100 ditësh një megabateri që do të prodhojë 100 MW energji, kompania do të humbasë 100 milionë dollarë.
Ky është basti i vendosur nga Elon Musk përmes rrjetit social Twitter me biznesmenin australian Mike Cannon-Brookes.
Bateria do të ndërtohet në Australinë Jugore, një nga rajonet që vuan prej vitesh furnizimin me energji, që i kushton qeverisë qendrore të shtetit-kontinent miliona dollarë çdo vit.
Për të zgjidhur njëherë e mirë këtë problematikë, autoritetet lokale vunë në dispozicion rreth 100 milionë dollarë dhe ftuan kompanitë Tesla, Zen Energy, Carnegie Clean Energy dhe Lyon Group që të bënin ofertat e tyre.
Në fund të tenderit, Tesla e Elon Musk fitoi të drejtën për ndërtimin e baterisë gjigante me litium që karikohet me energjinë e erës. Tesla nuk humbi kohë dhe nënshkroi një kontratë me kompaninë franceze Neoen, që do të ndërtojë fushën me panele diellor dhe turbinat që do të kapin energjinë e erës për të karikuar baterinë, transmeton tch.
Afati i vetëvendosur nga Elon Musk është 100 ditë dhe nëse bateria nuk është në funksion brenda kësaj periudhe kohore, atëherë ai ka thënë se autoritetet lokale në Australinë Jugore nuk do të paguajnë asgjë.
>
Index:<1938>
Title:<https://www.koha.net/auto/46912/mercedesi-e-musku-perplasen-per-investimet-ne-veturat-elektrike/>
Content:<
Mercedes-Benzi ka njoftuar se do të investojë 1 miliard dollarë në fabrikën e vet në Alabama për automobilat elektrikë, në 20-vjetorin e fabrikës.
Investimi pritet të ndihmojë operimet e kompanisë për automobilat elektrikë në SHBA, por ky njoftim duket se nuk i ka pëlqyer aq shumë Elon Musk, themeluesit të kompanisë Tesla, lidere në tregun e veturave elektrike.
“Nuk është investim i madh për një gjigant si Daimler/Mercedes”, ka thënë ai duke shtuar se do të dëshironte që të kishte më shumë investime.
Megjithatë, e menjëhershme ka qenë përgjigja e Mercedesit që ka thënë se investimi 1 miliard dollarë vlen vetëm për Alabaman, pasi që do të investohen rreth 10 miliardë dollarë në gjithë tregun e automobilave elektrikë. “Mirë” është përgjigjur më pas Musk.
Gjiganti gjerman ka bërë të ditur se prodhimi i një modeli tërësisht elektrik SUV do të nisë më 2019 në Bremen të Gjermanisë.
>
Index:<1939>
Title:<https://www.koha.net/auto/44227/elton-musk-thote-se-tesla-do-te-zbuloje-kamionin-elektrik-ne-tetor/>
Content:<
Kamioni elektrik i Teslas do të prezantohet me 26 tetor në Hawthorne të Kalifornisë, thonë shefi i saj, Elon Musk.
“Ja vlen ta shihni këtë bishë personalisht, është i pabesueshëm”, ka thënë Musk.
Tesla ka postuar një fotografi të tij në rrjetet sociale, por që mund të zbulohet shumë pak nga ajo, transmeton koha.net.
Thuhet se me një mbushje të vetme të baterive do të mund të përshkojë 320 deri 480 kilometra rrugë, siç raporton reuters, e që do të thotë se Tesla është duke synuar në mënyrë të veçantë tregun e kamionëve rajonalë.
Tradicionalisht kamionët e mëdhenj me naftë mund të përshkojnë deri në 1600 kilometra rrugë me një rezervar.
>
Index:<1940>
Title:<https://www.koha.net/auto/44047/bmw-debuton-rivalin-e-teslas/>
Content:<
Kompania e njohur gjermane BMW, për panairin e sivjetshëm të Frankfurtit është përgatitur seriozisht, gjë që konfirmon se në këtë panair kjo kompani ka prezantuar edhe një koncept të ri.
Kreu i BMW-së, Harald Kruger, javën e kaluar ka konfirmuar se ky prodhues bavarez në Frankfurt do të prezantojë edhe konceptin e ri elektrik me katër dyer, gjë që ka tashmë është bërë prezantimi.

Lexoni edhe: 
Para modelit Series 8, BMW-ja prezanton versionin për gara

Megjithatë, koncepti i ri nuk është BMW i5 siç është raportuar nëpër mediat por fjala është për konceptin e quajtur BMW i Vision Dynamics, transmeton Koha.net. Ky koncept do të prodhohet në model serik dhe dizajni i tij kujton konceptim e mëparshëm BMW Vision Next 100.
BMW i Vision Dynamics, rival i modeleve të Teslas, është i gjatë 4.8 metra, i gjerë 1.9 metra dhe i lartë 1.4 metra, ndërsa boshti i rrotave të tij është i gjatë 2.9 metra.

Lexoni edhe: 
Debuton BMW M5 i ri me 600 kuajfuqi

Natyrisht, ky koncept është tërësisht elektrik dhe me vetëm një karikim të baterisë mund të kaloj deri në 600 kilometra.
Gjithashtu, BMW njofton se koncepti i Vision Dynamics shpejtësinë nga 0 deri në 100 kilometra në orë e arrin për 4 sekonda, ndërsa atë maksimale deri në 200 km/h.

 

>
Index:<1941>
Title:<https://www.koha.net/auto/37162/konfirmohet-data-e-lansimit-te-tesla-model-y-suv/>
Content:<
Prezantimi i Tesla Model 3 të ri ka nisur një epokë të re të makinave më të përballueshme nga kompania e veturave elektrike kaliforniane.
Modeli i ardhshëm është crossover, i madhësisë së vogël i quajtur Model Y, dhe do të lansohet në 2019-n, transmeton koha.net.
Ky do të jetë një hap i rëndësishëm në “planin e madh” të dytë të Teslas, i cili do të zgjerojë këtë markë përtej linjës së saj të tanishme me modelin si kamionçinë elektrike, roadster e kamionë për transportim të peshave të rënda, si dhe autobusë.
Duke ofruar SUV me çmim më të lirë, Tesla është duke hyrë në një treg i cili është shumë fitimprurës.
Tesla Model Y SUV do të ketë platformën e njëjtë me Model 3, kështu pritet të jetë edhe distanca që mund të kalohet me një mbushje të vetme të baterive, e cila në modelin standard është 350 kilometra rrugë dhe edicionit më special ‘Long Range’ 500 kilometra rrugë.

>
Index:<1942>
Title:<https://www.koha.net/auto/36495/modeli-3-i-tesles-nuk-ka-celes-dhe-shtate-gjera-te-tjera/>
Content:<
Elon Musk zbuloi se Modeli 3 i Teslës hapet me smartfon dhe nuk ka çelës ose fob tradicional në mesin e një morie të detajeve të tjera në ngjarjen e shpërndarjes për 30 automjetet e para elektrike të tregut masiv gjatë fundjavës.
Ndërsa Modeli 3 hyn në atë që Musk e quajti “gjashtëmujorin e ferrit të prodhimit” ndërsa Tesla e ngre prodhimin për të përmbushur më shumë se 500.000 paraporosi, një nga karakteristikat më të çuditshme është se nuk ka çelës tradicional për ta hapur dhe ndezur automjetin elektrik të tregut masiv të Teslës, transmeton “Koha Ditore”.
Në vend të kësaj, blerësit e mundshëm të makinës elektrike me pesë ulëse me një çmim prej më shumë se 35.000 dollarësh do të duhet ta hapin makinën me telefonat e tyre të mençur përmes Bluetoothit.
Makina do ta detektojë telefonin e mençur të pronarit - pothuajse të gjithë telefonat e zgjuar modern të prodhuar në tre vjetët e fundit mbështesin Bluetooth - dhe do të hapet automatikisht, e gatshme për t’u ndezur dhe për t’u nisur.
Nëse bateria në telefonin tuaj shpenzohet, që është një mundësi shumë e madhe në ditët e rritjes së përdorimit për çdo gjë nga muzika, kamerat dhe tani edhe çelësat, Tesla e ka një mbështetje rezervë në formën e një kartele çelësi NFC, e cila duket të jetë mjaft e hollë për t’u vendosur në portofol... (më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.

>
Index:<1943>
Title:<https://www.koha.net/auto/36235/lufte-e-re-ne-bote-ndash-kush-do-te-jete-mbret-i-baterise/>
Content:<
Evropa ngadalë është duke hyrë në betejën e tregut botëror të baterive.
Një konsorcium prej 18 kompanive gjermane, i udhëhequr nga “Tera Holding”, në shtator do të zgjedhë një vend për të ndërtuar një fabrikë, me vlerë prej një miliardë euro, për të prodhuar bateritë.
Kjo fabrikë do të konkurrojë fabrikën e njohur në pronësi të Teslas, Gigafactory, transmeton Koha.net. Kreu i Bordit të Drejtorëve të “Tera Holding” zbuloi se në listën e ngushtë janë pesë lokacione në Gjermani dhe vendet fqinje të Gjermanisë.
Fabrika e re do të prodhojë bateritë me kapacitet në total prej 34 GWh, ndërsa ndërtimi i saj pritet të fillojë në fund të vitit 2019. Ai [kreu i Bordit të Drejtorëve të “Tera Holding”], nuk ka dashur të zbulojë se kush qëndron prapa 17 kompanive të tjera në konsorcium, por ka thënë se disa prej këtyre kompanive do të jenë blerës të baterive nga kjo fabrikë.
Ky projekt për ndërtimin e fabrikës, ka marrë edhe subvencion nga Ministria Gjermane e Arsimit dhe Inovacionit në vlerë prej 5.2 milionë euro.
Tregu botëror i baterive aktualisht kontrollohet nga prodhuesit aziatikë, më shumë nga LG dhe Samsung.
Kur të përfundojë ndërtimi i fabrikës së re, Tesla do të jetë prodhuesi i dytë. Deri në vitin 2021, kapaciteti i baterive pritet të jetë më shumë se dyfish.
>
Index:<1944>
Title:<https://www.koha.net/auto/87451/lexus-ct-i-ri-vjen-me-2020-en-do-te-rivalizoje-tesla-model-3/>
Content:<
Pasardhësi i Lexus CT 200h pritet të arrijë gjatë vitit 2020 dhe deri atëherë nga kjo fotografi jozyrtare mund të shohim se si e parasheh këtë model revista e njohur britanike “Auto Express”.
Tani për tani nuk ka shumë detaje, por dihet se modeli i ri do të bazohet në platformën e Toyotës TNGA (Toyota New Global Architecture), të cilën e përdorë edhe Toyota Auris i ri, transmeton Koha.net. Po ashtu, CT i ri do të jetë më i gjatë sesa modeli aktual, që nënkupton se do të ofrojë më shumë hapësirë në interier dhe bagazh.
Lexus CT i ri fillimisht do të jetë në dispozicion në version hibrid, në kombinim me motorin e ri benzinë 2.0-litër me katër cilindra.
Gjithashtu, thuhet se Lexus CT i ri do të ofrohet edhe në version tërësisht elektrik, si rival i Tesla Model 3.
>
Index:<1945>
Title:<https://www.koha.net/auto/31281/tesla-model-3-ka-bere-nje-nga-ndryshimet-me-te-medha-ne-historine-e-automobilizmit/>
Content:<
Model 3 elektrik ka dalë nga prodhimi gjatë kësaj jave, me një çmim rreth 30 mijë euro, e që është një hyrje e Tesla’s në tregun e masës dhe shitjes së milionave veturave në vit te konsumatorët që nuk mund t’i përballojnë Model S sedan apo Model X SUV, të cilët kushtojnë mbi 90 mijë euro, raporton business insider.
Kështu, vetura Model 3 është ndryshim i madh për Teslan, por kjo mund të përfshijë edhe disa ndryshime të tjera të mëdha, duke filluar nga një tipar i vjetër në automobila, grupi i instrumenteve tradicionale.
Shumica e veturave të reja ende përdorin instrumentet tradicionale për të shfaqur shpejtësinë, rrotullimet e motorit e instrumente të tilla, transmeton koha.net.
Por duket se Tesla do të eliminojë krejtësisht ata, dhe në vend të tyre do të përdorë vetëm një ekran të madh me prekje për të kontrolluar funksionet e makinës, por ende nuk dihet sigurt.
Pa tabelën e instrumenteve nga para, do të thotë që do të jetë më i pastër nga para si dhe më i lehtë për tu prodhuar.
Pronari i Tesla’s, Elon Musk ka thënë se Model 3 është i dizajnuar për tu prodhuar në masë, e prodhimi në masë do të thotë prodhimi i miliona veturave të tilla, të cilat kërkojnë thjeshtësi në procedurat e prodhimit e po ashtu çdo gjë që mund të eliminohet është mirë për këtë kompani, e po ashtu paneli i instrumenteve.

>
Index:<1946>
Title:<https://www.koha.net/auto/19598/7-veturat-elektrike-qe-dalin-deri-ne-2020-en-te-perballueshme-per-tu-blere/>
Content:<
Shumë vetura elektrike pritet të dalin në treg deri në 2020-ën, transmeton koha.net.
Shumica e këtyre veturave elektrike do të bëhen nga prodhues luksozë të veturave e që kushtojnë mbi 50 mijë dollarë.
Por janë disa prodhues të veturave elektrike e që veturat e tyre mund të kalojnë mbi 300 kilometra rrugë me një mbushje të vetme dhe të cilat kanë një çmim të arsyeshëm për to, raporton businessinsider, transmeton Koha.net.

Tesla Model 3 – do të prezantohet në fund të 2017-ës – çmimi fillestar 30 mijë euro – mund të kalojë 350 kilometra rrugë me një mbushje të vetme.

Tesla Model Y SUV - planifikohet të dalë në treg para 2020-ës – mendohet se çmimin fillestar do ta ketë rreth 35 mijë euro

Volvo – deri në 2019-ën – mund të kalojë deri në 400 kilometra rrugë me një mbushje të vetme – do të kushtojë afër 35 mijë euro

Volkswagen – deri në 2020-ën - mund të kalojë deri në 480 kilometra rrugë me një mbushje të vetme – çmimi fillestar rreth 25 mijë euro

Ford – deri në 2020-ën - mund të kalojë deri në 480 kilometra rrugë me një mbushje të vetme – çmimi i tij nuk dihet, por kompania ka treguar se plani i saj është që ta bëjë atë të përballueshme për tregun në masë

Nissan Leaf – deri në 2018-ën - mund të kalojë deri në 320 kilometra rrugë me një mbushje të vetme - çmimi fillestar rreth 21 mijë euro

General Motors Chevy Bolt – tashmë është në treg – mund të kalojë deri në 383 kilometra rrugë me një mbushje të vetme – çmimi i tij është 33 mijë euro
>
Index:<1947>
Title:<https://www.koha.net/auto/15738/fotografohet-edhe-tesla-model-3-i-bardhe/>
Content:<
Është fotografuar një model me ngjyrë të bardhë i Tesla Model 3.
Fillimisht ishte fotografuar versioni i zi e më pas i kaltër, ndërsa tani është publikuar edhe versioni i bardhë.
Në këtë prototip nuk vërehen ndryshime nga modelet tjera.
Si version i prodhuar, ky automobil do të prezantohet në korrik.
>
Index:<1948>
Title:<https://www.koha.net/auto/101401/gjermania-u-jep-leje-kompanive-per-testimin-e-veturave-fluturuese/>
Content:<
Qeveria gjermane i ka lejuar Audisë dhe Aibrusit të testojnë prototipin e një veture fluturuese në hapësirën ajrore në Ingolstadt.
Të dy kompanitë tashmë kanë prezantuar konceptin e tyre të përbashkët të taksive fluturuese me dy ulëse “Pop.Up Next” duke përdorur sistemin e shtytjes me shtytëse si dron, transmeton KP.
Nëse testet janë të suksesshme, një taksi fluturuese mund të zgjidhë problemin e bllokimit të rrugëve gjermane dhe të hapë një degë të re të industrisë së teknologjisë së lartë.
“Taksi fluturues nuk është më një vizion, por mund të na çojë në një dimension të ri të lëvizjes. Është një mundësi e madhe për kompanitë dhe fillestarët e rinj që po zhvillojnë tashmë këtë teknologji, shumë konkrete dhe të suksesshme”, tha ministri gjerman i transportit, Andreas Schoer.
Koncepti “Pop.Up Next” do të ketë katër module me elektromotor prej 20 kW, i cili mbushet nga bateria prej 70 kWh. Gjithsej, katër module bashkërisht posedojnë 160 kuajfuqi, që mundëson shpejtësi prej 120 km/h. Rangu maksimal i vozitjes është 50 kilometra, pas së cilës duhet të mbushet bateria për 15 minuta.
>
Index:<1949>
Title:<https://www.koha.net/auto/101315/abt-perforcon-audi-rs3-ne-500-kuajfuqi/>
Content:<
Audi RS3 në version Sedan standard ka kapacitet prej 400 kuajfuqi, ndërsa kompania e njohur ABT Sportsline motorin e tij 2.5-litër Turbo e ka përforcuar në 500 kuajfuqi.
Tani, ky RS3 shpejtësinë nga 0 deri në 100 kilometra në orë e arrin për 3,7 sekonda dhe atë maksimale deri në 300 km/h, transmeton Koha.net.
Ndryshime kanë pësuar edhe amortizatorët, frenat dhe sistemi i shkarkimit të gazrave nga çeliku (me tubat ngjyrë të zezë-krom), në dispozicion janë edhe rrotat prej 19 dhe 20-inç, si dhe interieri i tij tani përbëhet nga disa elemente nga fibra të karbonit, logon “ABT” në ulëset, etj.

>
Index:<1950>
Title:<https://www.koha.net/auto/101206/audi-nderpret-shitjen-e-a6-dhe-a7-ne-shba/>
Content:<
Prodhuesi gjerman i veturave premium Audi ndërpreu shitjen e limuzinave A6 dhe A7 në SHBA për shkak të defekteve me Airbag, të cilët nuk hapen në përplasje.
Me këtë rast janë tërhequr nga tregu rreth 140.000 vetura, të shitura në periudhën ndërmjet janarit 2012 dhe prill 2018.
Audi nuk tha se sa kohë do të merrte ndalimi i shitjes së modeleve luksoze, por njoftoi se gabimi ndodh në sensorin që zbulon praninë e pasagjerit në vend, gjë që mund të ndikojë në mos aktivizimin e Airbagut në rast aksidenti.
Për fat të mirë, nuk kishte raste tragjike në lidhje me këtë problem, por Audi vendosi të riparonte prishjen para se të ndodhë ndonjë aksident, transmeton ksp. Audi ka thënë se ky dështim nuk ndodh me automjetet A6 dhe A7 që shiten jashtë SHBA.
Gjiganti gjerman vitin e kaluar tërhoqi nga tregu gati 600,000 njësi të A6 të prodhuar në periudhën 2012-2015, me një motor benzinë 2.0-litër Turbo, për shkak të rrezikut të mbinxehjes së pompës elektrike, e cila mund të shkaktojë zjarr. Prodhuesi ka rregulluar softuerin për të zvogëluar rrymën në pompë nëse fillon të nxehet.
>
Index:<1951>
Title:<https://www.koha.net/auto/100538/audi-e-airbus-bashkohen-per-taksi-nga-ajri/>
Content:<
Që nga fillimi i shekullit të 20-të, vizionarët, investitorët e prodhuesit e veturave kanë luajtur me ide për vetura fluturuese.
Por ende, as në shekullin 21-të kjo ide nuk ka mundur të realizohet, transmeton koha.net.
Megjithatë, kjo mund të ndryshojë shumë shpejt.
Audi në bashkëpunim me Airbus e disa etnitete qeveritare kanë nënshkruar një letër në përpjekje për të nisur një projekt “Lëvizshmëria Urbane Ajrore”, në Ingolstatt të Gjermanisë.
Në këtë marrëveshje të nënshkruar përfshihen: Ministri i Transportit të Gjermanisë, Andreas Schuer, Ministri i Shtetit për Çështje Digjitale, Dorethee Bar, shefi i Airbus, Grazia Vittadini e kryetari i komunës së Ingolstadt, Dr. Christian Losel.
Sado që ky hap është i madh në këtë drejtim, zhvillimet në jetën reale apo prodhimi në masë duke vite larg.

>
Index:<1952>
Title:<https://www.koha.net/auto/99951/arrestohet-kreu-i-audit/>
Content:<
Kreu ekzekutiv i prodhuesit të famshëm gjerman të veturave Audi, Rupert Stadler, është arrestuar në lidhje me hetimin mbi skandalin e emisioneve të naftës.
Një zëdhënës i kompanisë konfirmoi se Stadler po mbahet në polici.
Prokurorët e Munihut thonë se kishin vepruar për shkak të rrezikut që Stadler mund të kërkonte të fshihen provat, transmeton Koha.net.
Ky skandal ka shpërthyer tre vjet më parë, kur doli se veturat ishin përshtatur me pajisjet e dizajnuara për të mashtruar testet e emisioneve.
Këto pajisje u gjetën fillimisht në veturat e Volkswagenit, por nëndega e saj Audi po ashtu ka qenë e përfshirë në skandal.
Muajin e kaluar, kompania pranoi se rreth 60,000 modele A6 dhe A7 me motor dizel kishin probleme me softuerin për emisione.
Gjithashtu, prokurorët e Munihut thonë se Stadler do të merret në pyetje të mërkurën pasi të ketë biseduar me avokatët e tij.
>
Index:<1953>
Title:<https://www.koha.net/auto/99411/audi-genjen-per-kuajfuqi-te-rs4-por-i-shton-apo-i-zbret/>
Content:<
Ndonjëherë, prodhuesit e veturave pohojnë më shumë kuajfuqi se sa që realisht veturat që ata prodhojnë kanë në përpjekje për të tërhequr më shumë konsumatorë apo thjesht për të qenë më të mirë se ndonjë konkurrent.
Megjithatë, disa prodhues të tjerë pohojnë më pak se sa kanë kuaj fuqi për modelet e reja të tyre, e që realisht nuk dihet pse, transmeton koha.net.
Njëra nga këto kompani është Audi, e cila vazhdon të pohojë shumë më pak kuajfuqi se sa super veturat e tyre realisht kanë.
Kjo është e demonstruar edhe në videon më poshtë, me Audi RS4 Avant të ri.
Në letra, Audi RS4 Avant me motorin 2.9 litërsh viturbo V6 ka 444 kuajfuqi, por që në realitet ka 460.2 kuajfuqi.
 

>
Index:<1954>
Title:<https://www.koha.net/auto/99078/audi-paralajmeron-a1-te-ri/>
Content:<
Nuk ka kaluar edhe shumë kohë që Audi të paralajmërojë edhe një risi.
Pas prezantimit të SUV-it të saj të ri Q8, nga kompania vjen një njoftim për një risi, një veturë të re modeste, transmeton Koha.net. Fjala është për Audi A1 të ri i cili pritet të vijë së shpejti.
Këtë njoftim, Audi e ka bërë përmes publikimit të një fotografie në të cilën po shihet vetëm interieri, më saktësisht pjesa qendrore kur është i vendosur ekrani i madh i ndjeshëm në prekje (touchscreen). Po ashtu, edhe pse nuk shihet, thuhet se ky model kabinën (Cockpit) do ta ketë virtuale.
Nga premiera e A1 të ri na ndajnë vetëm disa javë. Dhe duke gjykuar nga fotografia, ai mund të prodhohet në Barcelonë. Është mjaft logjike sepse prodhimi po shpërngulet në Spanjë.
Për dallim nga modeli aktual i lansuar në vitin 2010, i cili erdhi nga Brukseli, i riu do të prodhohet në Martorell, me modelet e Seatit. Po ashtu, thuhet se parashikohet vetëm versioni Sportback me pesë dyer.
>
Index:<1955>
Title:<https://www.koha.net/auto/98360/keshtu-mund-te-duket-audi-rs-q8/>
Content:<
Kompania prestigjioze gjermane, Audi, gjatë kësaj jave ka prezantuar modelin e ri Q8 me disa lloje të motorëve V6, ndërsa versioni i tij SQ8 pritet të ketë motor dizel 4.0-litër V8 TDI (të marrë nga Audi SQ7).
Gjithashtu, sipas disa burimeve përmendet edhe versioni RS Q8, por zyrtarisht ende nuk është konfirmuar, transmeton Koha.net. Nëse RS Q8 merr dritën e gjelbër, nën kofanon e tij do të ishte motori benzinë 4.0-litër TFSI me së paku 600 kuajfuqi.
RS Q8 i mundshëm, do të duhej të karakterizohej me sistemin e tërheqjes me të gjitha rrotat – Quattro, aerodinamikën “agresive”, maskën e përparme RS, set të ri të rrotave nga alumini, amortizatorët sportiv të rregullueshme përmes butonit, sistemin sportiv të shkarkimit të gazrave, frenat më të forta, edhe rrotat e pasme të rregullueshme, sistemin Torque Vectoring dhe Launch Control, si dhe interier të modifikuar me ulëset sportive dhe timonin sportiv me pjesën e poshtme të rrafshët.
>
Index:<1956>
Title:<https://www.koha.net/auto/98013/modeli-i-pare-teresisht-elektrik-nga-audi-lansohet-me-30-gusht/>
Content:<
Audi e-tron SUV i ri do të shpaloset më 30 gusht 2018 në Bruksel, sipas shefit të kompanisë, Rupert Stadler.
Modeli i parë tërësisht elektrik do t’i paraprijë planit për arritjen e 800 mijë veturave të elektrifikuara në vit deri më 2025.
“Në Samitin Global të Audit në Bruksel, më 30 gusht, do të prezantojmë premtimin tonë. Do të jetë premiera e Audi e-tron – modelit të parë tërësisht elektrik nga ne”, ka thënë Stadler.
Stadler shtoi se deri më 2025 çdo e treta veturë Audi do të jetë elektrike.
E-tron do të mund të ecën deri 250 milje me vetëm një mbushje të plotë. Të dhëna të tjera për modelin nuk dihen akoma.
>
Index:<1957>
Title:<https://www.koha.net/auto/97727/audi-nuk-ndalet-se-shpejti-sjell-q4-dhe-paralajmeron-q1-q6-dhe-q9/>
Content:<
Prodhuesi premium nga Gjermania së shpejti do të prezantojë modelin Q4, ndërsa ka paralajmëruar ardhjen në treg edhe të tri modeleve të reja SUV për të ardhmen – Q1, Q6 dhe Q9.
Spekulohet se Q1 do të vijë si model për vitin 2021 dhe do të jetë SUV më i vogël në kuadër të këtij brendi, një shkallë nën Q2 aktual.
Ndërsa, Q4 pritet të sjellë për adhuruesit Q3 me stil të bukur, por edhe më të shtrenjtë, i cili në treg do të arrijë vitin e ardhshëm.

Lexoni edhe: 
Prezantohet super Audi Q8 SUV 2018 [foto]

Edhe pse nuk ka konfirmim zyrtar, modeli tjetër Q6 mund të ngjasojë me Q5, derisa modeli Q8 pritet të mos jetë në krye të ofertave të Audit, por pozitën e perlës së prodhuesit gjerman të veturave do të marrë Q9.
Audi ka mbrojtur të drejtën e përdorimit të këtij emri, por do të jetë e vështirë të mund të dihet se si do të duket ky model, në mënyrë që të mos kërcënojë modelet Lamborghini Urus dhe Bentley Bentayga.
Nëse për blerësit nuk do të jenë tërheqëse këto modele, ata mund të përzgjedhin klasën elektrike ku do të arrijnë modelet E-Tron dhe E-Tron Sportback.
>
Index:<1958>
Title:<https://www.koha.net/auto/97667/audi-a6-avant-nje-veture-qe-shkon-kudo-dhe-nuk-lodhet-kurre/>
Content:<
Mjaft i dashur nga biznesmenët, Audi A6 Avant nuk është një veturë aq e thjeshtë dhe e gjithanshme.
Ajo është një pikë referimi në një kategori që rrit dyfishin e funksionalitetit dhe dinamizmit në çdo situatë.
Në një veturë “që shkon kudo dhe nuk lodhet kurrë”, Audi vazhdon të investojë pavarësisht suksesit të llojeve SUV të saj, transmeton tch. Gjenerata e re A6 Avant është i teti i këtij lloji.
Seria e re premton të jetën mahnitëse për rehati, funksionalitet, lëvizshmëri, thjesht të mendoni motorin e ri të fuqishëm me teknologjinë mild-hybrid.
Dizajni i gjeneratës së re të kësaj veture është më i hollë dhe më dinamik, është 5 metra e gjatë por lartësia është më e ulët, jo më shumë se 1.5 metra çka e bën vërtetë qëndrimin dinamik.

>
Index:<1959>
Title:<https://www.koha.net/auto/97467/ky-eshte-audi-q8/>
Content:<
Kompania prestigjioze gjermane, Audi, më herët ka konfirmuar se modeli i saj i shumëpritur Q8 premierën do ta mbajë më 5 qershor (sot) në Shanghai.
Ky SUV tashmë është paralajmëruar përmes disa koncepteve, fillimisht në janar të vitit të kaluar në panairin e veturave në Detroit dhe në Gjenevë si koncepti Q8 Sport.
Audi Q8 vjen me platformën MLB Evo, është i gjatë 4.99 metra, ndërsa interieri i tij është i bazuar në A8 e ri – duke përfshirë instrument-tabelën digjitale me ekran 12.3-inç, timonin me pjesën e poshtme të rrafshët, lëkurë Alcantara, si dhe me disa detaje me ngjyrë metalike dhe të zezë Piano, transmeton Koha.net. Vlen të theksohet se kapaciteti i bagazhit të Q8 është 605 litra dhe 1,755 litra me ulëset e pasme të ulura.
Fillimisht, në ofertë do të jetë motori dizel 3.0-litër V6 me kapacitet prej 231 dhe 286 kuajfuqi si dhe benzinë 3.0-litër me 340 kuajfuqi – të tre motorët kanë sistemin elektronik 48 voltësh, marshin automatik me 8 shpejtësi dhe sistemin e tërheqjes me të gjitha rrotat, Quattro. Kompania, më vonë planifikon që ofertën e motorëve ta zgjerojë edhe me versione të reja, duke përfshirë edhe plug-in hibrid.
Audi thotë se me modelin e ri do të rrisë konkurrencën në këtë segment shumë të rëndësishëm dhe se do të hapë një segment të ri për top modelet e saj, përcjell Koha.net. Po ashtu, ky SUV premium me stil të Coupes, sipas kompanisë, kombinon hapësirën e madhe me dizajn emotiv dhe ofron teknologjinë më të fundit së sistemit për asistencë, informacion dhe argëtim.
Gjithashtu, prodhimi i Audi Q8 do të zhvillohet në fabrikën e Audit në Bratisllavë.

>
Index:<1960>
Title:<https://www.koha.net/auto/97114/audi-rs6-avant-sipas-afrikaneve/>
Content:<
Këtë kreacion e ka bërë kompania RACE! nga Afrika Jugore.
Paketa nga fibra të karbonit e këtij modeli të modifikuar, përfshinë ngjyrën gri të eksterierit, kofanon po ashtu nga fibra të karbonit, set të ri të rrotave ADV.1 Wheels prej 21-inç, amortizatorët H&R, si dhe sistemin “Armytrix” të shkarkimit të gazrave, transmeton Koha.net.
Nën kofanon e këtij RS6 Avant të modifikuar gjendet motori 4.0-litër V8 Bi-Turbo me kapacitet prej 605 kuajfuqi, gjë që është e mjaftueshme që shpejtësinë nga 0 deri në 100 kilometra në orë ta arrijë për 3,9 sekonda.


>
Index:<1961>
Title:<https://www.koha.net/auto/96299/audi-e-tron-me-kamera-ne-vend-te-pasqyrave/>
Content:<
Audi E-Tron do të vijë me kamera në vend të pasqyrave klasike, për të përmirësuar edhe më shumë aerodinamikën e veturës.
E-Tron Crossover elektrik do të ketë një koeficient rezistence ndaj ajrit prej 0.28, që është një rezultat i shkëlqyeshëm për një automjet me një karroceri të lartë.
Fotografia nga kamera e jashtme do të shfaqet në ekranet OLED, të cilat ndodhen ndërmjet tabelës komanduese dhe derës së djathtë, transmeton KP.
Audi do të prezantojë E-Tronin më 30 gusht në Bruksel dhe për vitin 2019 është paralajmëruar edhe një model me rrymë, E-Tron Sportback.

>
Index:<1962>
Title:<https://www.koha.net/auto/93137/audi-q8-paralajmerohet-me-fotografine-e-re/>
Content:<
Audi është duke paralajmëruar sërish modelin e ri Q8, por këtë herë me fotografi të reja që tregojnë më shumë detaje të stilit.
Vetura e re e kompanisë gjermane do të ketë dizajn më “të rrumbullakët” se modeli aktual Q7.
Brenda Audi do të ofrojë teknologjinë më të re me tabelën digjitale të instrumenteve që zëvendëson atë tradicionale me butonë.
Q8 pritet të vijë me motor hibrid që kombinon motorin me djegie prej 3.0-litrash me një motor elektrik. Bashkë prodhojnë 438 kuajfuqi.
Modeli më i ri pritet të debutojë për pak javë.
>
Index:<1963>
Title:<https://www.koha.net/auto/89626/audi-a1-i-ri-2018-spiunohet-per-here-te-pare-i-pa-kamufluar/>
Content:<
Gjenerata e dytë e Audi A1 është duke u zhvilluar, i cili do të zbulohet më vonë gjatë këtij viti, por që tani ky super mini është fotografuar komplet i pa kamufluar gjatë testimit.
A1 i ri ka ‘fytyrën’ e re të katalogut të ri të Audi-së, me një grilë të gjerë gjashtëkëndorë, transmeton koha.net.
Modeli me pesë dyer duket më i madh se modeli paraprak e që të gjitha modelet me drita të reja.
Audi A1 i ri rivalizon direkt modelin e ri të Volkswagen Polo, Ford Fiesta e MINI Cooper.
Ky model do të vijë me platformën më të re të Audisë, të quajtur MQB.
Me platformën e re vijnë edhe motorët e rinj për t’u zgjedhur.
Një motor do të jetë 1.0 litërsh me tre cilindra me benzinë që prodhon 100 kuaj fuqi si dhe motori i ri 1.5 litërsh me benzinë e naftë.

>
Index:<1964>
Title:<https://www.koha.net/auto/89098/audi-paralajmeron-q8-shin/>
Content:<
Audi është duke testuar modelin Q8 për disa muaj.
Fotografi të shumta kanë treguar modelin në kënde të ndryshme, ndërsa tani Audi ka dhënë një paralajmërim të qartë për modelin e ardhshëm.
Kompania ka publikuar një fotografi në Facebook duke shkruar se “ky model do të vazhdojë bartjen e gjeneve të Audit”.
Në fotografi, dizajni i shpalosur tregon se bëhet fjalë për një model SUV.
Detajet akoma nuk dihen, por ky model do të garojë direkt me Lamborghini Urusin, Bentley Bentaygas, Volkswagen Touaregun e modelet tjera SUV të mëdha.
>
Index:<1965>
Title:<https://www.koha.net/auto/87682/audi-r8-v10-plus-i-ri-me-610-kuajfuqi/>
Content:< 
Një nga modelet më atraktive në hapësirën ekspozuese të Audit në Neckarsulm është padyshim R8 V10 Plus i kaltër, i cili është i pajisur me të gjitha elementet që Audi Sport ofron në katalogun e pjesëve opsionale “Performance Parts”.
Audi R8 V10 Plus është njëri nga veturat më të fundit super-sportive e cila ka motor benzinë 5.2-litër V10 dhe kapacitet prej 610 kuajfuqi, në kombinim me marshin automatik prej 7 shpejtësive, transmeton Koha.net. Motori i këtij modeli është i vendosur në mes të veturës. Po ashtu, shpejtësinë nga 0 deri në 100 kilometra në orë ky R8 V10 Plus e arrin për 3,2 sekonda ndërsa atë maksimale deri në 330 km/h.
Për blerësit të cilët janë të gatshëm të paguajnë më shumë se çmimi standard i këtij R8 V10 Plus (196,000 euro), Audi Sport ka përgatitur opsione shtesë të cilat vitin e kaluar janë prezantuar në katalogun “Performance Parts”, dhe modeli në hapësirën ekspozuese e Audit në qytetin gjerman Neckarsulm tregon se si duket R8 me të gjitha opsionet e ofruara.
Përveç ndryshimeve në karroceri, të cilat asocojnë modelin për gara R8 GT4, ky R8 V10 Plus vjen edhe me amortizatorët e rregullueshëm përmes butonit, rrotat 20-inç nga alumini me ngjyrë të zezë dhe goma 245/30 të përparme dhe 305/30 të pasme.
Ndryshimet në interier përfshijnë lëkurën Alacantara si dhe detajet tjera nga fibra të karbonit.

>
Index:<1966>
Title:<https://www.koha.net/auto/87310/mercedes-nuk-do-ti-pergjigjet-audi-a1-dhe-mini/>
Content:<
Prodhuesi gjerman do të përdorë mundësinë për platformën e re mekanike me rrotat e para aktive, e përdorur për zhvillimin e, kategorive të reja të vogla të automjeteve nën klasën Familja A, konfirmoi në një intervistë për Top Gear njeriu i parë i Mercedes, Dieter Cece.
Kjo do të thotë se Mercedes nuk do të ndjekë hapat e BMW, e cila ka zhvilluar një platformë për modele me rrotat e para aktive dhe të cilat, përveç kompanive kompakte bavareze përdorin edhe markë MINI, po ashtu në pronësi të BMW-së, transmeton ksp.
Megjithëse një prodhues tjetër premium nga Gjermania - Audi u ka ofruar klientëve të saj një model nën-kompakt (A1), ky automobil nuk do të ketë një konkurrent me një “yll të trefishtë” në kohën e duhur.
Vendimi për të mos konkurruar me modelet MINI apo Audi A1, sipas Cece, shpjegohet me faktin se kjo do të rrezikonte imazhin e markës dhe nuk do të sillte një fitim të konsiderueshëm për kompaninë.
>
Index:<1967>
Title:<https://www.koha.net/auto/86865/super-vetura-sportive-audi-sq5/>
Content:<
Audi SQ5 i ri super sportiv me motor me naftë por që prodhon 435 kuaj fuqi (320 kilowatts), e që është SUV më i shpejtë në botë me motor me naftë që paratë mund të blejnë.
Ky motor 4.0 litërsh TDI me naftë super i fuqishëm është i njëjtë me Bentley Bentayga shumë më të shtrenjtë.
Por ekipi prapa këtij motori, ABT nuk ishin të kënaqur me fuqinë e tij kështu vendosën që të punojnë në ‘monstrumin’ me naftë që t’i shtojnë edhe më shumë fuqi, transmeton koha.net.
Tani motori i përditësuar nga ABT Power, prodhon plot 520 kuaj fuqi e cila bënë që Audi SQ7 i ri shpejtësinë nga 0 në 100 kilometra në orë ta arrij për 4.6 sekonda ndërsa ajo maksimale vazhdon të jetë e limituar në 250 kilometra në orë.
Audi SQ7 super sportiv kushton 215 mijë euro, e që për këto para blerësit mund të blejnë një Audi R8 të ri, për 113 mijë euro, një TT RS super sportiv për 53 mijë euro e një RS3 sedan po ashtu sportiv për 45 mijë euro, e madje 4 mijë euro do t’i tepronin për karburant.

>
Index:<1968>
Title:<https://www.koha.net/auto/86242/audi-tt-rs-spiunohet-gjate-testimit/>
Content:<
Audi është duke bërë gati një version të përditësuar të gjeneratës së tretë të modelit TT, i cili pritet të ketë më shumë fuqi, dukje të re e teknologji ekstra.
Audi TT i ri është fotografuar në pistën e famshme të Nurburgring të Gjermanisë duke u testuar, transmeton koha.net.
Audi TT RS ka motorin 2.5 litërsh me benzinë me katër cilindra që prodhon 395 kuajfuqi.
TT RS i ri ka të gjitha rrotat aktive e marsh automatik me shtatë shpejtësi që ndihmojnë që kjo veturë shpejtësinë nga 0 në 100 kilometra në orë ta arrijë për 3.7 sekonda.

>
Index:<1969>
Title:<https://www.koha.net/auto/85926/audi-paralajmeron-modelet-e-reja-elektrike-sportive/>
Content:<
Prodhuesi gjerman i njohur Audi paralajmëron futjen në përdorim të modeleve të reja elektrike në version sportiv RS në të ardhmen e afërt.
Menaxheri i prodhimit RS5, Entoni Garbis nuk ka zbuluar saktësisht se cilat modele Audi do të kenë një veturë hibride, por ai tha se do të arrijnë shumë shpejt.
Analistët spekulojnë se RS e parë hibride mund të debutojë me SUV-in e ri Q8, transmeton ksp.
Arsyeja kryesore për këto spekulime është se koncepti sportiv Q8 paraqitet në version hibrid, i cili përbëhet nga motori benzinë 3.0 litër TFSI me 6 cilindra dhe një motor elektrik ku në total ofrojnë rreth 480 kuajfuqi. Shpejtësinë nga 0 deri 100 kilometra në orë e arrin për 4,7 sekonda dhe atë maksimale deri në 275 km/h.
Audi nuk është i vetmi prodhues gjerman që prodhon versione hibride të modeleve sportive, pasi edhe BMW dhe Mercedes-AMG po planifikojnë gjithashtu.
E para do të jetë Mercedes-Benz me gjeneratën e re C63.
>
Index:<1970>
Title:<https://www.koha.net/auto/85900/audi-ndalon-shitjen-e-sq5-ne-evrope/>
Content:<
Kontrolli i rreptë i emetimit të gazrave ka detyruar Audin të ndërpresë shitjen e modelit sportiv SUV SQ5 në Evropë.
Për shkak të sistemit të ri WLTP (Worldwide Harmonized Light Vehicles Test Procedure), i cili hyn në fuqi më 1 shtator, BMW disa nga automjetet e saja me motor benzinë do t’i ndalojë së shituri në Evropë (Seria 7, M3) dhe Mercedes-AMG me motor V12.
Audi njoftoi se vendimi është i bazuar në “përmbushjen e kapaciteteve”, por mediat theksojnë se arsyeja e vërtetë është standardi i lartë i emetimit të gazrave, transmeton ksp.
SQ5 është SUV-i më dinamik i Audit me motor 3.0-litër TFSI V6 me Turbo-mbushës, i cili prodhon 354 kuajfuqi, në kombinim me marshin automatik prej 8 shpejtësive dhe sistemin e tërheqjes me të gjitha rrotat - Quattro.
Kjo mundëson arritjen e shpejtësisë nga 0 - 100 kilometra në orë ta arrijë për 5,1 sekonda, ndërsa atë maksimale deri në 250 km/h.

>
Index:<1971>
Title:<https://www.koha.net/auto/84399/audi-q5-i-ri-vjen-me-i-gjere/>
Content:<
Kompania prestigjioze gjermane e veturave, Audi, ka prezantuar modelin e ri Q5 i cili vjen më i zgjeruar dhe është i dedikuar vetëm për tregun kinez.
Për tregun kinez ai mban emrin Audi Q5L, transmeton Koha.net. Boshti i rrotave të këtij modeli të ri për dallim nga ai standard është më i gjatë për 88 mm, që nënkupton se Q5L ofron hapësirë më shumë për pasagjerët në ulëset e pasme.
Audi Q5L është i gjatë 4.7 metra, i gjerë 1.9 metra dhe i lartë 1.6 metra, ndërsa boshti i tij i rrotave është i gjatë 2.9 metra.
Gjithashtu, Q5L vjen me motor benzinë 2.0-litër Turbo kapacitet prej 190 dhe 252 kuajfuqi. Ky i fundit është në kombinim me sistemin e tërheqjes Quattro, me të gjitha rrotat.

>
Index:<1972>
Title:<https://www.koha.net/auto/83672/audi-rs5-ne-version-sportback/>
Content:<
Vitin e kaluar në panairin e veturave në Gjenevë, Audi ka prezantuar modelin e ri RS5 në version Coupe, ndërsa tani ajo ka vendosur që të zgjerojë gamën e RS5 me versione të reja.
Fjala është për RS5 në version Sportback për vitin 2019, i cili premierën do ta mbajë në panairin e sivjetmë të veturave në New York.
Audi RS5 në version Sportback do të vijë me motor 2.9-litër Bi-Turbo V6 me kapacitet prej 450 kuajfuqi, në kombinim me marshin automatik me 8 shpejtësi, sistemin e tërheqjes me të gjitha rrotat, transmeton Koha.net. Po ashtu, do të vijë edhe paketën “agresive” për aerodinamikën, rrotat më të mëdha nga alumini, frenat më të forta, amortizatorët sportiv me ajër, sistemin sportiv të shkarkimit të gazrave, si dhe interierin e modifikuar me ulëset sportive dhe timonin sportiv me pjesën e poshtme të rrafshët.
Gjithashtu, RS5 Sportback do të vijë me kabinën virtuale të Audit si dhe aplikacionet Apple CarPlay dhe Android Auto.
Audi RS5 Sportback, po ashtu, shpejtësinë nga 0 deri 100 kilometra në orë e arrin për 3,9 sekonda, ndërsa atë maksimale deri në 250 km/h. Ndërkaq me paketën “Dynamic Plus” shpejtësinë maksimale e arrin deri në 280 km/h.

>
Index:<1973>
Title:<https://www.koha.net/auto/81873/modeli-me-i-vogel-i-audit-vjen-ne-2020-en/>
Content:<
 Q2 do të jetë modeli Q më i vogël i Audit edhe një kohë, sepse më vonë deri në fund të vitit 2020 do të vijë edhe një model më i vogël – Q1.
Kështu shkruan revista e njohur britanike “Auto Express”, e cila edhe ka publikuar një fotografi në të cilën tregon se si mund të duket Audi Q1, transmeton Koha.net. Si bazë për Q1 do të përdoret versioni më i vogël i platformës së Volkswagenit, MQB, që nënkupton se do të përdorë gjeneratën më të re të motorëve benzinë dhe dizel – duke përfshirë motorin benzinë 1.0-litër Turbo me tre cilindra dhe dizel 1.5 e 1.6-litër.
Audi Q1, po ashtu, thuhet se do të jetë në dispozicion në version hibrid dhe tërësisht elektrik, ndërsa sistemi i tërheqjes 4x4 do të jetë në dispozicion si opsion për zgjedhje.
Gjithashtu, Q1 do të prodhohet në fabrikën në Martorell, Spanjë, dhe duhet kujtuar se revista e njohur gjermane “Auto Bild” më herë pati shkruar se çmimi i këtij modeli më të vogël të Audit në Gjermani do të fillojë me rreth 19,000 euro.
>
Index:<1974>
Title:<https://www.koha.net/auto/82545/seati-planifikon-nga-nje-model-cdo-gjashte-muaj-deri-me-2020/>
Content:<
Seati planifikon të lansojë nga një veturë të re çdo gjashtë muaj deri në vitin 2020, me një model tërësisht elektrik që pritet të lansohet pikërisht atë vit.
Një version i ri i modelit Leon tani është planifikuar, por ky nuk do të debutojë deri në vitin tjetër.
Sipas kompanisë, gjenerata e tretë Leon do të jetë në dispozicion më 2019 me një model plug-in hibrid që do të vijë më 2020.

“2020-a do të jetë viti i elektrifikimit të Seatit me lansimin e një versioni hibrid të Leonit të ri, që do të ndërtohet në fabrikën Martorell dhe do të ketë mundësi të kalimit të së paku 50 kilometrave pa pasur nevojë për rimbushje, si dhe do të jetë vetura e parë elektrike e brendit, e prodhuar në platformën MEB të Volkswagen Groupit”, ka thënë Luca de Meo, shefi i kompanisë.
Leoni i ri pritet të vijë me motor 1.0 dhe 1.5-litërsh me gaz dhe 1.6-litërsh dizel.
>
Index:<1975>
Title:<https://www.koha.net/auto/78829/cupra-e-racer-vetura-e-pare-elektrike-ne-bote-per-rally/>
Content:<
Disa ditë para hapjes së panairit të veturave në Gjenevë, presidenti i brendit SEAT – Luca de Meo, ka mbajtur një video-konferencë nëpërmjet të cilës ka prezantuar projektet më të reja të kësaj kompanie dhe Cupras.
Për herë të parë do të prezantohet Cupra, transmeton Koha.net. Ky është brendi i ri, i cili do të jetë i integruar në sistemin e SEAT-it, do të ketë debutimet e veta në Gjenevë në mënyrë që të tërheqë vëmendjen e vizitorëve të këtij panairi.
Njëri nga risitë më të rëndësishme të Cupras do të jetë modeli në fotografi – Cupra e-Racer, i cili premierën botërore do ta mbajë në ditën e ardhshme në panairin e Gjenevës.
Cupra e-Racer është një model sportiv dhe karakterizohet me fuqinë e tij prej 300 deri në 500 kW. Ky model do të jetë vetura e parë në botë elektrike për gara dhe garat Rally.
Gjithashtu, edhe brendi i ri – Cupra, dëshiron të hyjë fuqishëm me vizionet e reja në botën e garave. Cupra e-Racer do të jetë modeli i ri në botën i pastër dhe efikas në botën e veturave TCR për gara.

 

>
Index:<1976>
Title:<https://www.koha.net/auto/77617/publikohen-fotografite-e-modeleve-te-reja-te-seat-it-para-debutimit/>
Content:<
Seat në fund të janarit paralajmëroi se modelet e saj me performancë të lartë do të komercializohen në shenjën e nën-brendit Cupra dhe tash janë publikuar fotografitë e para dhe të dhënat teknike të SUV Cupra Ateca, por edhe të konceptit Cupra Ibiza dhe garuesit TCR.
Cupra Ateca ka motor benzinë 2.0-litër Turbo me kapacitet prej 300 kuajfuqi, në kombinim me marshin automatik DSG me shtatë shpejtësi, transmeton ksp. Shpejtësinë nga 0 deri 100 kilometra në orë ky model e arrin për 5,4 sekonda, ndërsa atë maksimale deri në 245 km/h.
Modeli i ri i SEAT-it mund të vozitet në këto module: Normal, Sport, Individual, Off-Road dhe CUPRA.
Cupra Ateca premierën botërore do ta mbajë në panairin e veturave në Gjenevë, e cila do të mbahet nga 8 deri 18 mars. Në të njëjtën kohë do të prezantohet edhe koncepti i Cupra Ibiza së ardhshme.
Përveç këtyre dy modeleve, publiku në Gjenevë do të ketë rastin të shohë edhe konceptin e veturës për gara - Cupra TCR, i cili do të garojë në sezonin 2018.
Nën kupolat e panairit të Gjenevës do të ekspozohet edhe një model Cupra, i cili ka mbajtur shenjën Seat dhe ky është Leon Cupra R ST. Po ashtu, edhe ky model ka motor benzinë 2.0-litër Turbo me kapacitet prej 300 kuajfuqi, në kombinim me marshin automatik DSG me shtatë shpejtësi.

>
Index:<1977>
Title:<https://www.koha.net/auto/77217/rrjedh-interieri-i-seat-tarraco-te-ri-2018/>
Content:<
Fotografi të SEAT Tarraco të ri kanë rrjedhur në internet, vetëm disa ditë pas zbulimit të eksterierit e konfirmimit të emrit zyrtar të këtij SUV-i.
Në këto fotografi, interieri i SEAT Tarraco duket se do të ketë instrumentet digjitale të ngjashme me Skoda Kodiaq, ndërsa ka platformë të njëjtë me shumë modele të Volkswagen Group, transmeton koha.net.
Emri i SEAT Tarraco është vendosur nga fansat, pas një votimi online ku morën pjesë 145,124 botues e prej tyre 51,903 votues ishin për këtë emër.

>
Index:<1978>
Title:<https://www.koha.net/auto/77069/prezantohet-seat-leon-cupra-r-st/>
Content:<
SEAT Leon Cupra R ST ka bërë paraqitjen ekskluzive në një ngjarje të kompanisë, pak para debutimit në Geneva Motor Show.
Kjo veturë vjen me motor 2.0-litërsh TSI me 296 kuajfuqi, me sistem që tërheqë me të gjitha rrotat. Marshi është DSG.
Vetura e re do të dalë në shitje në fund të vitit 2018.
Kompania ka deklaruar se me këtë veturë synon të mbulojë mungesën e veturave “të bukur e të shpejtë”.

>
Index:<1979>
Title:<https://www.koha.net/auto/72738/seat-konfirmon-se-cupra-do-te-behet-marke-ne-vete/>
Content:<
SEAT ka bërë konfirmimin e parë zyrtar se është duke tentuar që ta ndaj divizionin Cupra performance në markë të ndarë me të drejta të veta.
SEAT nëpërmes një video ka zbuluar edhe logon e Cupra-s, e cila ishte zbuluar gjatë vitit të kaluar kur kjo markë kishte aplikuar për regjistrim, transmeton koha.net.
Sipas kësaj video, marka e re Cupra do të jetë i pjesë e ndarë, dhe se zyrtarisht do të prezantohet më 22 shkurt 2018.

 

 
>
Index:<1980>
Title:<https://www.koha.net/auto/59630/teknologjia-qe-ruan-shoferet-e-rinj/>
Content:<
“SEAT” ka prezantuar teknologjinë e re të sigurisë që mund të paraqitet te të gjitha modelet e grupit “Volkswagen”, përmes një koncepti të quajtur “Leon Cristobal”, që debutoi në një kongres për “Qytete të Mençura” në Barcelonë.
Krijimi i prodhuesit spanjoll përdor një model “Leon” dhe ka prezantuar rreth 20 veçori të reja të dizajnuara me qëllim që të ndihmojnë reduktimin e numrit të aksidenteve në trafik, shkruan sot “Koha Ditore”. Sistemet janë të bazuara në softuerë dhe jo harduerë, potencialisht duke i bërë ato më të përshtatshme për tregun e plotë të automobilave.

Inxhinierët e “SEAT-it” u inspiruan nga të dhënat e Bashkimit Evropian që thonë se 30 për qind e aksidenteve nëpër rrugë përfshijnë tejkalimin e limitit të shpejtësisë, 36 për qind përfshijnë shpërqendrimin gjatë vozitjes (si përdorimi i telefonave) dhe 25 për qind i atribuohen konsumimit të alkoolit dhe drogës... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1981>
Title:<https://www.koha.net/auto/58543/seat-leon-st-cupra-r-me-i-shpejte-vjen-me-2018/>
Content:<
Një model më i shpejtë i SEAT Leon ST Cupra R pritet të vijë vitin e ardhshëm.
Sipas shefit të marketingut në SEAT, Wayne Griffiths, moodeli i ri do të ketë sistem që tërheqë me katër rrotat dhe me motor benzinë me katër cilindra.
Griffiths ka thënë se ka mungesë të veturave të bukra e të shpejta dhe se Cupra do të zë vend në këtë hapësirë të mbetur.
Modeli i ri i ST Cupra R do të ketë 335 kuajfuqi, për dallim nga i kaluari që kishte 306 kuajfuqi.
>
Index:<1982>
Title:<https://www.koha.net/auto/58267/seat-leon-i-ri-arrin-ne-2019-en/>
Content:<
Seat kohëve të fundit ka sjellë shumë risi, modelet SUV si Ateca dhe Arona, si dhe Ibiza e re, por pritet të dalin edhe disa SUV-a të rinj si dhe gjenerata e ardhshme e modelit Leon.
Sipas revistën së njohur britanike “Auto Express”, Leon i ri pritet të arrijë në gjysmën e parë të vitit 2019, transmeton Koha.net. Edhe Leon i ri do të vijë me platformën e Volkswagenit, MQB, por do të ketë boshtin e rrotave më të gjatë për dallim nga gjenerata aktuale.

Në gamën e motorëve pritet të jetë në dispozicion motori benzinë 1.0 dhe 1.5-litër, dizel 1.6-litër TDI, si dhe 48V mild hibrid dhe modeli plug-in hibrid.
Sa i përket pamjes, Seat njofton se dizajni i Leonit të ri nuk do të sjellë revolucion.

Përveç Leonit të ri, Seat është duke përgatitur edhe dy modele elektrike. Njëri, i cili do të jetë version serik, pritet të arrijë gjatë vitit 2019, ndërsa në vitin 2020 pritet të arrijë Hatchback kompakt me platformën MEB sikurse që Volkswagen I.D.
Gjithashtu, Seat ka plane edhe për brendin Cupra, ku ndër të tjera përfshihet edhe modeli sportiv Ateca Cupra, i cili pritet të arrijë në pranverën e ardhshme.

>
Index:<1983>
Title:<https://www.koha.net/auto/55823/perforcohet-modeli-sportiv-i-seatit/>
Content:<
Kompania JE Design ofron paketën e re për modifikimin e modelit sportiv të Seatit, Leon Cupra.
Vëmendje të veçantë tërheqë pamja e re e Leon Cupras, gjë që tani duket më i gjerë falë zëvendësimit të mbrojtësit të përparmë me spoiler, mbrojtësve anësorë, pragjeve, spoilerit të pasmë mbi çati dhe mbrojtësit të pasmë me difuzer, transmeton Koha.net.
Gjithashtu, JE Design për këtë Seat Leon Cupra ka zgjedhur amortizatorët e modifikuar, disa detaje me ngjyrë të zezë shkëlqyese dhe të verdhë në eksterier, sistemin sportiv të shkarkimit të gazrave nga çeliku, set të rrotave 20-inç nga alumini me rrota Hankook S1-Evo 265/25 ZR20, si dhe motori 2.0-litër Turbo me katër i cilindra i përforcuar.
Sa i përket përforcimit të motorit, JE Design ofron dy versione: përforcimin e motorit në 360 kuajfuqi (shpejtësinë maksimale deri në 265 kilometra në orë) dhe në 380 kuajfuqi (shpejtësinë maksimale deri në 280 km/h).

>
Index:<1984>
Title:<https://www.koha.net/auto/48364/del-ne-shitje-seat-arona-suv-i-ri-per-rreth-19-mije-euro/>
Content:<
SEAT ka shtuar modelet të reja në kategorinë SUV duke prezantuar Aronan e ri, i cili do të dalë në shitje gjatë muajt të ardhshëm me çmim fillestar prej 18,600 euro.
SEAT Arona SUV i ri do të dalë në shitje me 17 nëntor duke iu shtuar SUV të vetëm të SEAT, Atreca e duke zgjeruar ofertat e kësaj kompanie, transmeton koha.net.
SEAT Arona do të ofrohet me disa lloje të motorëve, njëri 1.0 litërsh me tre cilindra që prodhon 95 kuaj fuqi e që do të jetë modeli më i lirë i këtij tipi.
Tjetri 1.0 litërsh TSi i përditësuar që prodhon 115 kuaj fuqi, tjetri 1.5 litërsh me katër cilindra me benzinë që prodhon 148 kuaj fuqi.
Ndërsa me naftë do të ofrohet vetëm ai 1.6 litërsh TDI DSG me 95 kuaj fuqi apo 115 kuaj fuqi cili çmimin fillestar do ta ketë 27 mijë euro.


>
Index:<1985>
Title:<https://www.koha.net/auto/42326/seat-prezanton-rivalin-e-golf-r/>
Content:<
Seat ka prezantuar modelin Cupra R, i cili disponon me 10 kuaj fuqi më shumë se sa Cupra e rregullt, me çka për nga fuqia e motorit është barazuar me modelin e ridizajnuar Golf R.
Për dallim nga Golf R, modeli i ri Cupra R do të prodhohet në seri të limituar prej vetëm 799 njësish, transmeton kp.

Modeli i ri ka 310 kuaj fuqi dhe është i pajisur ekskluzivisht me ndërrues manual prej gjashtë shpejtësive, derisa fuqia bartet në rrotat e para.
Ata që dëshirojnë versionin me ndërrues DSG të shpejtësisë, duhet të kënaqen me variantin më të dobët me “vetëm” 300 kuaj fuqi. Seat Leon Cupra R për 2018 do të ketë premierën në sallonin e veturave në Frankfurt, kah gjysma e shtatorit, kur edhe do të dihen më shumë detaje teknike.
>
Index:<1986>
Title:<https://www.koha.net/auto/40751/gjenerata-aktuale-e-seat-leonit-me-e-suksesshmja-ne-histori-te-kompanise/>
Content:<
Në më pak se pesë vjet që nga lansimi, gjenerata aktuale e Seat Leonit është modeli më i suksesshëm në histori të kompanisë spanjolle.
Me 682567 njësi të shitura deri tani, gjenerata e tretë e Leonit ka thyer rekordet e vendosura nga dy paraardhësit.
“Gjenerata e tretë Leon ka sinjalizuar një pikë kthimi për Seatin dhe është një nga pikat kyçe për ndryshim të kompanisë”, ka thënë zëvendëspresidenti për shitje dhe marketing në kompani, Wayne Griffiths.
Gjenerata e parë Leon ishte lansuar më 1999 dhe u shit në 530 mijë njësi deri në vitin 2005. Në vitin 2005 debutoi gjenerata e re që u shit në 675 mijë njësi për tetë vjet.
>
Index:<1987>
Title:<https://www.koha.net/auto/28342/10-super-mini-veturat-me-te-mira-te-2017-es/>
Content:<
Veturat e vogla kohëve të fundit janë duke u shitur në masë të madhe dhe për çdo muaj një prej tyre është në top 10 veturat më të shitura.
Uebfaqja për automobilizëm “Autoexpress” ka renditur 10 vetura që sipas tyre janë më të mirat për t’u blerë e që janë prodhuar gjatë këtij viti, transmeton koha.net.
Këta janë 10 super mini veturat më të mirat për t’u blerë:
1. SEAT Ibiza
2. Skoda Fabia
3. Citroen C3
4. VW Polo
5. Suzuki Baleno
6. Ford Fiesta
7. Mazda 2
8. Dacia Sandero
9. Vauxhall Corsa
10. Hyundai i20
>
Index:<1988>
Title:<https://www.koha.net/auto/28245/seat-zbulon-detajet-e-aronas/>
Content:<
Prodhuesi spanjoll, Seat, ka publikuar të dhënat teknike dhe fotografitë e modelit të dytë në gamën e vet.
Seat Arona posedon platformë mekanike MQB A0, sikurse edhe Ibiza më e re. Modeli, i cili është më i vogël se sa Seat Ateca, ndan detaje të jashtme stilistike me vëllanë e vjetër, por edhe me Ibizan.
Aty janë elementet e njohura të dizajnit Seat, si dritat LED dhe maska e ftohësit.
Arona mund të porositet me sistem për detektimin e automjeteve tjera në këndin e vdekur, teknologjinë e paralajmërimit ndaj automobilave, të cilët ndodhen afër me rastin e parkimit, transmeton KP.
Në dispozicion në fillim do të jenë tre motorë benzinë dhe dy versione dizel. Modeli bazik ka 95 kuaj fuqi, ndërsa në ofertë do të jetë edhe versioni më i fuqishëm prej 115 kuaj fuqi.
Ata që dëshirojnë më shumë kuaj fuqi, Seat do të ofrojë Arona FR me motor 1.5 TSI me 150 kuaj fuqi.
Premiera zyrtare e Seat Arona do të jetë në shtator, në sallonin e veturave në Frankfurt, ndërsa data e shitjes dhe çmimet tash për tash nuk janë bërë të ditura.
>
Index:<1989>
Title:<https://www.koha.net/auto/28032/seat-do-te-lansoje-gjashte-modele-te-reja-deri-ne-2020-n/>
Content:<
SEAT ka treguar se do të prezantojë gjashtë modele të reja në tre vitet e ardhshme si pjesë e zgjerimit të prodhimit të kësaj marke.
Këto modele do të hyjnë në segmente që SEAT deri tani nuk konkurron me markat tjera, transmeton koha.net.
Modeli i parë i ri që do të arrijë do të jetë një SUV i kategorisë së madhe, i cili do të dalë në shitje gjatë vitit të ardhshëm, dizajni i të cilit tashëm është i përfunduar, ndërsa emri i tij di t’i vihet nga sugjerimet dhe votimi i publikut.
Tre modelet e tjera do të jenë vetura elektrike të bazuara nga platforma e Volkswagen Group MEB, të cilat pritet të dalin në shitje në vitin 2019, e që sipas tyre me një mbushje të vetme do të kalojnë deri 500 kilometra rrugë.
Gjatë zbulimit të SEAT Arona, shefi i kësaj kompanie, Matthais Rabe ka thënë për Auto Express: Me këto gjashtë modele të reja do të hyjmë në së paku tre segmente të reja. Tre modele do të jenë zëvendësim, por tre modele do të jenë komplet të rinj.
Vitin 2016, SEAT e ka pasur më të mirin e tij ndonjëherë gjatë të cilit ka regjistruar 143 milionë euro fitim dhe mbi 4 qind mijë vetura të shitura në të gjithë botën.
>
Index:<1990>
Title:<https://www.koha.net/auto/26759/javen-e-ardhshme-arrin-seat-arona/>
Content:<
Kompania Seat së fundmi ka njoftuar zyrtarisht se promovimin e Crossoverit të ri, Arona, do ta mbajë më 26 qershor në Barcelonë.
Përgatitjet për promovim janë duke u zhvilluar dhe ndërkohë është fotografuar një model i Aronës gjatë transportimit, transmeton Koha.net.

Deri në promovim, KËTU mund të lexoni të dhënat e shpalosura deri më tani për Seat Arona.
Në Kosovë, modelet e reja të markës SEAT mund t’i gjeni në autosallonin “Porsche Kosova”
>
Index:<1991>
Title:<https://www.koha.net/auto/22985/mesohet-data-e-promovimit-te-crossoverit-te-ri-te-seatit/>
Content:<
Kompania e njohur spanjolle e veturave, Seat, njofton zyrtarisht se promovimin e Crossoverit të vogël të ri, Arona, do ta mbajë këtë muaj në Barcelonë, saktësisht më 26 qershor.

Deri atëherë, KËTU dhe KËTU mund të lexoni për të gjitha informatat të cilat janë shfaqur deri më tani.
Në Kosovë, modelet e reja të markës SEAT mund t’i gjeni në autosallonin “Porsche Kosova”.
>
Index:<1992>
Title:<https://www.koha.net/auto/19919/prishtina-international-autoshow-tregon-interesimin-e-madh-per-automobilizem/>
Content:<
Për katër ditë, Prishtina ishte vendgrumbullim i automobilave më të rinj në botë. Nëntë kompani vendore prezantuan 21 brende të ndryshme në edicionin e parë të Panairit “Prishtina International AutoShow”.
Nën organizimin e Shoqatës së Importuesve të Autorizuar të Automjeteve të Reja (SHIAR) në bashkëpunim me kompaninë për organizim të evenimenteve “Modus”, panairi u mbajt nga 11 deri më 14 maj në sallën e Panaireve në Shkabaj, magjistralen Prishtinë–Mitrovicë, shkruan sot “Koha Ditore”.
Të pranishëm në këtë panair ishin brendet: Alfa Romeo, Audi, Citroën, Dacia, Fiat, Ford, Hyundai, Infinit, Jaguar, Jeep, Land Rover, Mercedes, Nissan, Peugeot, Porsche, Renault, Seat, Skoda, Suzuki, Toyota dhe Volkswagen.
Modelet më të reja të këtyre kompanive, madje shumë prej tyre edhe luksoze ishin në qendër të vëmendjes për katër ditë, me zbritje speciale... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<1993>
Title:<https://www.koha.net/auto/18281/mesohet-cmimi-i-seat-te-ri-ateca-fr-sportiv/>
Content:<
 SEAT ka treguar çmimin për Ateca SUV e ri sportiv FR, i cili do të kushtojë 30 mijë euro, transmeton Koha.net.
Shitjet e Seat Ateca FR do të fillojnë në korrik, ndërsa do t’u dorëzohen pronarëve në tetor të 2017.
Ata gjithashtu kanë prezantuar edhe motorin e Ateca FR të ri, i cili do të jetë 2.0 litërsh turbo që prodhon 187 kuaj fuqi, shpejtësitë DSG automatike, ndërsa ka sistemin me të gjitha rrotat aktive 4Drive.
Shpejtësinë nga 0 në 100 kilometra në orë e arrin për 7.9 sekonda, sipas SEAT.
Motorët e tjerë që do të ofrohen me Ateca FR janë: 1.4 litërsh turbo benzinë që prodhon 148 kuaj fuqi dhe dy të tjerë 2.0 litërsh me naftë, njëri që prodhon 148 kuaj fuqi e tjetri 187 kuaj fuqi.

>
Index:<1994>
Title:<https://www.koha.net/auto/16857/rrjedhin-fotografi-te-seat-arona-crossover-te-ri/>
Content:<
Fotografi të SEAT Arona crossover kanë rrjedhur në ueb faqe, para debutimit të tij që do të jetë gjatë kësaj vere në panairin e veturave në Frankfurt.
Fytyra e makinës si duket është marrë komplet nga supermini më i ri i SEAT, ndërsa nga pas duket njësoj sikurse në Ibizian e ri, transmeton koha.net.
Emri Arona reflekton në modelet e tjera të markës spanjolle pasi është emërtuar nga një zonë në Spanjë.
SEAT Arona crossover që është një SUV i madhësisë së vogël do të jetë në platformën e Volkswagen Group, teknologjinë MQB, ndërsa detaje të tjera ende nuk janë zbuluar për këtë veturë.

>
Index:<1995>
Title:<https://www.koha.net/auto/9369/seat-formentor-suv-me-shtate-ulese/>
Content:<
SEAT zyrtarisht ka konfirmuar se linja e saj e modeleve SUV do të zgjerohet edhe me një model komplet të ri me shtatë ulëse.
Ueb faqja automobilistike, autoexpress ka zbuluar disa fotografi ekskluzive të modelit final të SEAT Forementor SUV.
Nga kjo kompani ende nuk është konfirmuar emri i SUV të ri, por ata së fundi kanë aplikuar për të regjistruar emrin Formentra.
Ata kanë treguar se SUV i ri është i “dizajnuar për Europë”, e jo për tregun global të SEAT.
Mbi 80 për qind e shitjeve të SEAT janë në Europën Perëndimore.
SUV i ri do të zbulohet me të gjitha detajet nga mesi i 2018-ës, ndërsa modeli europian pritet të zbulohet së shpejti.
Çmimi i SEAT Formentor SUV për Europë nuk është zbuluar, por pritet të jetë rreth 27 mijë euro.

>
Index:<1996>
Title:<https://www.koha.net/tech/100020/apple-automatikisht-raporton-vendndodhjen-e-perdoruesve-qe-thirrin-numrat-emergjente/>
Content:<
Apple ka njoftuar se pajisjet e saj në versionin iOS 12 automatikisht do të ndajnë vendndodhjen e përdoruesve që bëjnë thirrje për një numër emergjence 911 për Amerikën e Veriut.
Qëllimi i opsionit të ri është reduktimi i kohës së përgjigjes pas thirrjes së një qytetari.
Apple thotë se 80 për qind e thirrjeve në 911 vijnë nga telefonat mobilë, por infrastruktura e vjetruar e bën të vështirë gjetjen e shpejtë të personit që ka bërë thirrjen, transmeton KP.
Ky ndryshim me iOS 12 është i bazuar në HELO (Hybridized Emergency Location) të Apple, i nisur në 2015, i cili do të integrohet në softuerin ekzistues të shumë qendrave 911 me ndihmën e kompanisë teknologjike RapidSOS.
Apple thekson se të dhënat e përdoruesit nuk do të përdoren për qëllime të tjera.
>
Index:<1997>
Title:<https://www.koha.net/tech/99703/app-store-170-miliarde-shkarkime-dhe-130-miliarde-dollare-qarkullim/>
Content:<
Dyqani virtual i aplikacioneve të Applet që njihet si App Store ka realizuar 170 miliardë shkarkime dhe më shumë se 130 miliardë dollarë qarkullim që kur faqja e statistikave për aplikacionet në telefon App Annie filloi të analizojë të dhënat në korrik të 2010-ës.
Kjo është shifra më e plotë në lidhje me performancën e përgjithshme të dyqanit virtual të kompanisë gjigante të teknologjisë, Apple.
Sipas këtyre statistikave një përdorues i iPhonet ka mesatarisht më shumë se 100 aplikacione të instaluara dhe përdor në muaj rreth 40 prej tyre.
Shumica e shkarkimeve dhe të të ardhurave vjen nga Azia, Europa dhe Amerika të cilat janë gati barazim në shkarkime, por amerikanët shpenzojnë gati dyfishin në raport me tregjet e tjera.
SHBA-ja është tregu më i madh për sa i përket shkarkimeve dhe shpenzimeve, duke ia kaluar edhe Kinës.
Në përgjithësi, pjesa më e madhe e të ardhurave vjen nga lojërat, rreth 75 %, ndonëse përfaqësojnë vetëm 31 % të shkarkimeve.
Aktualisht ka rreth dy milionë aplikacione dhe lojëra në App Store dhe lajmi i mirë për Applen është se ky sektor vazhdon të rritet.
App Annie parashikon se për vitin 2022 qarkullimi vjetor i App Store do të arrijë 75.7 miliardë dollarë, një rritje me 80 për qind në raport me të dhënat e vitit 2017.
>
Index:<1998>
Title:<https://www.koha.net/tech/99684/iphone-6-1-inc-2018-mund-te-jete-me-i-popullarizuari/>
Content:<
Sipas informatave të reja, Apple ka bërë disa ndryshime për modelet e reja të iPhonet dhe kompania pritet të ketë më shumë modelin 6.1-inç LCD 2018 iPhone për vjeshtë sesa modelet e kombinuara OLED.
Spekulimet, të cilat vijnë nga ana e furnitorëve kinez, thonë se furnitorët janë duke parë bilancet e ndryshme të porosive të pjesëve për dallim sa kanë pritur, pavarësisht sa ka luajtur rol iPhone X deri më tani.
Apple me sa duket ka synuar të porosisë përafërsisht sasi të njëjtë të ekraneve LCD dhe OLED për modelet e reja të iPhonet, por në një moment planet kanë ndryshuar dhe kompania tani dëshiron më shumë modele LCD, transmeton Koha.net. Kjo nuk është hera e parë që parashikohet një situatë e tillë. Gjatë muajit shkurt, analisti Ming-Chi Kuo pati parashikuar zhvillimin e një situate të ngjashme.
Përveç modelit 6.1-inç LCD të iPhonet, Apple do të prezantojë këtë vjeshtë edhe modelet OLED, duke përfshirë zëvendësuesin e iPhone X-it - iPhone 5.8-inç, si dhe të iPhone X Plus-it – iPhone 6.5-inç OLED.
Çmimet e këtyre modeleve të reja pritet të jenë rreth 600 – 700 dollarë për modelin 6.1-inç, 800 – 900 dollarë për 5.8-inç, si dhe rreth 900 – 1000 dollarë për modelin 6.5-inç.
>
Index:<1999>
Title:<https://www.koha.net/tech/97773/microsoft-behet-kompania-e-trete-me-e-madhe-ne-bote-mposht-google/>
Content:<
Microsoft ka fituar titullin si kompania e tretë me vlerën më të madhe në botë e që ka vlerë 753 miliard dollarë neto.
Kjo kompani ka lënë pas Google, e cila vlerësohet me 739 miliardë dollarë.
Gjatë viteve të fundit, Microsoft e Google kanë ndërruar pozicionet e tyre disa herë, por tani The Varge ka raportuar se Microsoft ka kaluar kompaninë prind të Google, Alphabet për afër 14 miliardë dollarë, transmeton koha.net.
Microsoft është bërë kompania e tretë më e vlefshme në botë, ndërsa Apple mbetet në vendin e parë, me vlerë 923 miliardë dollarë e Amazon e dyta me 782 miliardë dollarë.
Alphabet, kompania që zotëron Google, tani është kompania e katërt më e vlefshme në botë, e ndjekur nga Facebook e Tencent.
Microsoft, Apple e Amazon janë duke garuar për t’u bërë kompania e parë në botë që vlen 1 trilion dollarë.
Sipas analizave nga Wall Street, Microsoft shumë shpejt do të bëhet kompania e parë që do të kaloj 1 trilionshin, duke lënë pas Apple e Amazon.

>
Index:<2000>
Title:<https://www.koha.net/tech/97433/ndryshimet-qe-sjell-ios-12/>
Content:<
Apple ka shpalosur sistemin e ri operativ, iOS 12, i cili do të jetë në dispozicion për iPhone e iPad më vonë gjatë vitit.
Me këtë përditësim, kompania thotë se do të ndryshojë funksionimin e telefonëve.
Veçoritë më të mëdha janë:
Shpejtësia
Apple thotë se do të dyfishojë shpejtësinë. Sistemi i ri do të jetë në dispozicion për të gjitha pajisjet që kanë përkrahur iOS 11, përfshirë iPhone 5s të vitit 2013. Aplikacionet do të hapen për 40 për qind më shpejtë se te iOS 11, thotë Apple.
Përditësimi i Sirit
Asistenti digjital, Siri, do të ketë përditësime të mëdha në iOS 12. Me aplikacionin e ri, përdoruesit do të mund të paracaktojnë vetë se si do të kërkojnë hapjen e një aplikacioni. Nëse i kërkoni “Më ndihmo të relaksohem”, telefoni lëshon muzikë dhe zbeh dritat.
Mos pengo gjatë gjumit
Apple ka një numër të madh të aplikacioneve që synojnë të mos e “lodhin” telefonin. “Mos pengo gjatë gjumit” është një veçori përmes së cilës përdoruesi nuk do të shohë njoftime kur ai është duke fjetur.
Koha në ekran
Apple do të sjellë një përmbledhje të javës për të treguar se si e keni përdorur iPhonen përgjatë ditëve.
Njoftime më të mira
Apple thotë se do të ndryshojë edhe kualiteti i njoftimeve. Tani nëse një njoftim klikohet dhe vendoset që ai të mos shfaqet kurrë në telefon, ai nuk ka mundësi të shfaqet pa e kthyer vetë. Njoftimet do të ndahen në disa grupe.
Mesazhet dhe Memojit
Apple do t’u lejojë përdoruesve të krijojnë vetë emotikonet e tyre, përmes të quajturit Memoji. Te mesazhet përdoruesit mund të shtojnë fotografi të vetes e të shtojnë tekste të caktuara.
Thirrjet në grup FaceTime
FaceTime do të mundësojnë kyçjen e deri në 32 personave në një thirrje të vetme me video.
Realiteti i shtuar
Realiteti i shtuar apo i njohur si AR u lejon aplikacioneve të gjenerojnë fotografi të kompjuterëve në ekran në botën reale, ngjashëm sikurse loja e famshme “Pokemon Go”.
Një aplikacion i ri i quajtur Matje
Aplikacioni i ri Matje do të llogarisë distancën mes dy objekteve apo sipërfaqeve të ndryshme.
Fotografitë
iOS 12 përmban një grumbull përditësimesh për fotografitë. Dallimi kryesor është “sugjerimet”, ku përdoruesit do t’i kenë të ndara fotografitë në bazë të momenteve kyçe, vendeve apo eventeve që ju interesojnë. Një hapësirë e re do të përfshijë edhe ndarjen e albumeve me të tjerët.
>
Index:<2001>
Title:<https://www.koha.net/tech/96957/shfaqen-fotografite-e-para-te-apple-iphone-me-ekran-6-1-inc/>
Content:<
Në internet janë shfaqur disa fotografitë të cilat tregojnë se si mund të duket Apple iPhone me ekran 6.1-inç, i cili pritet të prezantohet në shtator të këtij viti së bashku me versionin më të vogël me ekran 5.8-inç dhe atë më të madhin me ekran 6.5-inç.
Fillimisht është menduar se të tre telefonat do të vijnë me ekrane OLED, por raportet më të fundit thonë se vetëm dy prej tyre do të kenë ekran OLED, transmeton Koha.net. Modeli 6.1-inç pritet të vijë me ekran IPS LCD.
Nëse i shikojmë fotografitë, mund të shohim një ndryshim shumë të vogël në dizajn krahasuar me iPhone X. Mund të shohim se ky model vjen me një prerje (notch) në pjesën e lartë dhe skajet anash, ndoshta me të njëjtin raport të ekranit prej 19:5:9, kornizë anësore prej alumini ndërsa korniza e përparme dhe e pasme prej xhami. Po ashtu, mund të vërejmë se modeli 6.1-inç ka vetëm një kamerë në pjesën e pasme.

Sipas një raporti tjetër nga Korea, thuhet se ky iPhone do të shtyhet për dy muaj për shkak të disa problemeve teknike dhe nuk është gatshëm për prodhim masiv, përcjell Koha.net. iPhonët e shtrenjtë, në anën tjetër - duke nënkuptuar pasardhësin e iPhone X dhe versionit më të madh iPhone X Plus, janë të gatshëm të shkojnë në prodhim që tani por kjo është vetëm për shkak se ata përdorin ekranet OLED.
Ekranet LCD të iPhonët më të lirë, 6.1-inç, furnizohen nga LG dhe Japan Display (JDI) dhe burimet thonë se këto kompani luftojnë për të përmbushur kërkesat.

>
Index:<2002>
Title:<https://www.koha.net/tech/96270/perdoruesit-e-applet-se-shpejti-do-te-mund-te-hapin-dyert-e-shtepise-me-telefon/>
Content:<
Apple synon të prezantojë një tipar të ri që do t&#39;i lejojë përdoruesit e iPhonet të hapin dyert në shtëpi dhe dyert e veturave duke përdorur telefonin.
Engadget shkruan se do të jetë e mundur në sajë të çipit NFC (komunikim afër fushës) në telefonin e mençur, i cili lejon përdorimin e shërbimeve të tilla si Apple Pay.
Ndryshimi i çipit NFC pritet muajin e ardhshëm dhe duhet të shënojë fillimin e përdorimit të iPhone për ndërveprime të tjera të ndjeshme ndaj sigurisë, nga pagesat e transportit e deri te hapja e derës dhe verifikimi i identitetit.
Çipi NFC mund të përdoret në një numër mënyrash, duke përfshirë përdorimin në industrinë e kujdesit shëndetësor, transmeton ksp.
Ndryshimet do të vijnë në përditësimin iOS 12, dhe mbi këto aftësi Apple ka punuar që nga 2014 me HID Global. Prezantimi i veçorive të reja pritet në fillim të qershorit në Worldwide Developers Conference (WWDC).
>
Index:<2003>
Title:<https://www.koha.net/tech/96163/iphone-9-do-ti-mposhte-te-gjithe/>
Content:<
Smartfoni më i ri i kompanisë së njohur Apple, iPhone 9, mund të jetë shumë më i shpejtë dhe bateria e tij mund të zgjasë shumë më tepër krahasuar me rivalët.
Raportohet se Apple ka filluar prodhimin e një procesori të fuqishëm që do t’u vendoset telefonave që do të nxjerrë në shitje këtë vit, transmeton tch.
Lajmi i mirë është se procesori misterioz do të sjellë një revolucion në shpejtësinë e smartfonit, si dhe jetëgjatësinë e baterisë.
>
Index:<2004>
Title:<https://www.koha.net/auto/95824/apple-shnderron-volkswagen-transporter-t6-ne-automobil-autonom/>
Content:<
Gjiganti amerikan arriti marrëveshje me prodhuesin gjerman për përdorimin e modelit Volkswagen Transporter T6 në testet për vozitjet autonome, shkruan New York Times.
Marrëveshja është pjesë e projektit “Titan”, të cilin Apple e lansoi para tri vjetësh me synim që të zhvillojë dhe prodhojë automobilat elektrikë autonomë, transmeton ksp.
Sipas marrëveshjes me Volkswagen, të dyja kompanitë me ndihmën e firmës italiane Italdesign së bashku do të kryejnë modifikimet e përbashkëta në modelin T6 Transporter, në mënyrë që kjo makinë të bëhet me motor elektrik.
Nga furgoni do të largohen shumë pjesë origjinale, përfshirë edhe tabelën e komandës dhe ulëset, në mënyrë që të bëhet vend për kompjuterë shtesë, sensorë dhe pako të madhe të baterive. VW Transporter T6 i modifikuar do të testohet në rrugët e Kalifornisë.
>
Index:<2005>
Title:<https://www.koha.net/tech/94655/detajet-e-reja-per-kater-modelet-e-reja-te-iphonet/>
Content:<
Sipas spekulimeve që qarkullojnë javët e fundit duket se kolosi i Tim Cookut do të prezantojë gjatë vitit katër pajisje të reja.
Një zgjerim i mëtejshëm i gamës gati të mbulojë të gjitha segmentet e tregut, duke mbetur sërish në çmime mjaft të lartë. Ndërsa çmimi i ulët në shtëpinë e Applet është gjithmonë relative.
Sipas spekulimeve dy prej modeleve do të jenë ekonomikë, ndërsa dy të tjerët do të përditësojnë iPhone X-in. Nisim nga të parët: në thelb do të kenë të njëjtin dizajn me X, por pa disa karakteristika, transmeton tch. Në veçanti duhet të jenë pasardhës të iPhone SE, me ekran 5-inç pa skaje por pa një trup xhami, pra pa karikues wireless, apo dhe kamera e pasme e dyfishtë. Do të kushtojë rreth 600 euro.
Pak më shtrenjtë do të jetë iPhone X low cost, 700-800 euro, që në thelb është i njëjtë me aktualin por me ekran LCD prej 6.1-inë dhe jo OLED, dhe sërish pa kamerën kryesore të dyfishtë.
Sipas shumë analistëve, iPhone X duhet të mbyllë ciklin e vetë dhe pajisjet e reja, siç ka ndodhur dhe me iPad, mund të kenë emra të thjeshtë të iPhonet apo çfarëdo gjëje. Pra përveç dy modeleve derivatë të X, ka dhe dy modele të tjera.
Do të kenë ekran OLED me përmasa respektivisht 5.8 dhe 6.5-inç, por do të ketë një përdorshmëri të njëjtë me atë të serisë 8, falë hapësirës së fituar me heqjen e skajeve. Pa dyshim që do të rriten procesori dhe pjesa fotografike.
>
Index:<2006>
Title:<https://www.koha.net/tech/94472/apple-paditet-per-kufjet-qe-smbajne-baterine-sic-ishte-reklamuar/>
Content:<
Një gjykatë amerikane ka vendosur të ndërmarrë veprime ligjore kundër Apple-it për shkak se kufjet e kompanisë nuk mbajnë baterinë ashtu sikurse është reklamuar.
Shtatë konsumatorë nga qytete të ndryshme amerikane thonë se kufjet e kompanisë Apple nuk janë ashtu sikurse janë reklamuar dhe nuk janë rezistuese as ndaj ujit.
Apple kishte promovuar se dëgjueset Powerbeats 2 kanë jetëgjatësi të baterisë prej gjashtë orësh, derisa Powerbeats 3 deri në 12 orë, transmeton KP.
Por, kjo është demantuar nga disa konsumatorë, sipas të cilëve kufjet e blera nuk kanë këtë jetëgjatësi të baterisë.
Kompania Apple pret që të gjitha akuzat të hidhen poshtë, shkruan BBC.
>
Index:<2007>
Title:<https://www.koha.net/tech/94279/iphonet-e-rinj-do-te-karikohen-tri-here-me-shpejt/>
Content:<
Apple do të prezantojë disa nga modelet e reja iPhone në shtatorin të këtij viti.
CharheLab, duke iu referuar burimeve brenda kompanisë, raporton se modelet e reja të Apple do të kenë karikues të ri 18 vat UCB-C që do të karikojë telefonat shumë më shpejt se tani.
Karikuesi do të jetë në gjendje të lidhet me iPhone duke përdorur kabllon USB-C.
Shumica besojnë se Apple do të përfshirje karikuesin e shpejt USB-C në kutitë e modeleve të reja iPhone, transmeton ksp. Kjo vjen pasi që Apple ishte kritikuar vazhdimisht për mos përfshirjen e mbushësve të fuqishëm në disa prej modeleve iPhone dhe iPad.
Kompania ka shkaktuar zemërim te blerësit duke iu diktuar atyre politikën e blerjes ekstra për karikues më të fuqishëm.
Ming-Chi Kuo nga KGI Securities thotë se Apple do të prezantojë tri modele të reja në shtator, përfshirë një me ekran më të lirë prej 6.1-inç pa prekje 3D.
Pritet lansimit i iPhone X të përditësuar me ekran OLED 5.8-inç dhe 6.5-inç po ashtu me ekran OLED, i cili potencialisht do të quhet iPhone X plus.
>
Index:<2008>
Title:<https://www.koha.net/tech/93115/beteja-apple-samsung-nuk-ka-fund/>
Content:<
Betejat ligjore në lidhje me të drejtat e autorit mes Apple dhe Samsung nuk kanë fund.
Dy kompanitë më të mëdha në fushën e telefonave inteligjentë, përballen në serinë e tretë për një set prej pesë patentash.
Bëhet fjalë për një proces që ka nisur prej vitesh, e që Apple e fitoi në 2012, duke detyruar Samsung që të paguajë 1.05 miliardë dollarë si dëmshpërblim për kompaninë amerikane.
Shuma u reduktua në 400 milionë pas apelimit të kompanisë koreano-jugore, që nuk u dorëzua me kaq, por vendosi që ta dërgojë çështjen në Gjykatën Supreme të Shteteve të Bashkuara.
Kjo e fundit duhet të vendosë nëse mënyra dhe metoda e përdorur për të përllogaritur dëmet që i janë shkaktuar Apple qëndrojnë apo jo.
Por edhe në këtë gjykatë procesi nuk është i thjeshtë. Pas seancës së parë dëgjimore, palët kërkuan një tjetër të tillë me pretendimin se kanë prova të reja, që u japin të drejtë, transmeton tch.
Gjykatësja Lucy Koh, që ishte anëtare në gjykimin fillestar deklaroi se ka ndërmend që të aplikojë rregullin e famshëm “Groundhog Day”, si referencë e filmit të vitit 1993, ku procesi përsërit vetveten duke u ndaluar kompanive paraqitjen e provave të reja.
Kjo do të thotë se gjykatësit do t’i qëndrojnë vendimit të parë, që Samsung kopjoi tri patenta dizajni të iPhonet dhe dy patenta të tjera në sistemin e kamerës.
Por, kjo nuk do të thotë se si shpërblim ndaj Applet do të jetë e njëjta shumë, pasi mund të vendoset për një shifër më të vogël, nëse përllogaritet dëmi real që Samsung pretendon se nuk ekziston.
As Apple dhe as Samsung nuk kanë komentuar në lidhje me këtë deri më tani.
>
Index:<2009>
Title:<https://www.koha.net/tech/93006/apple-iphone-se-2018-lansohet-ne-shtator/>
Content:<
 Së fundmi, kompania gjigante Apple ka paralajmëruar se është duke punuar në gjeneratën e dytë të modelit iPhone SE.
Sipas një raporti të ri, thuhet se Apple ende nuk ka vendosur se iPhone SE (2018) të ketë teknologjinë TrueDepth Camera, ekranin pothuajse pa skaje dhe aplikacionin Face ID për identifikim të fytyrës, transmeton Koha.net.
Kompania mund të vendos që smartfonit të ri t’ia japë pamjen e njëjtë sikurse origjinali, i cili është huazuar nga Apple iPhone 5s. Zgjedhje tjetër që Apple mendon ta bëjë është që iPhone SE (2018) të ketë ekran 6-inç. Po ashtu, ky smartfon pritet të vijë me pjesën e pame nga xhami, kështu që mund të ofrojë mbështetje për karikim pa kabllo (Wireless).
Sa i përket lansimit, spekulimet nga Kina thonë se Apple iPhone SE (2018) do të zbulohet së bashku me Apple iPhone Xs, Apple iPhone Xs Plus dhe Apple iPhone 9 në shtator të këtij viti.
>
Index:<2010>
Title:<https://www.koha.net/tech/92918/iphone-i-ardhshem-mund-te-kete-ekran-sikur-te-lg-g7-thinq/>
Content:<
Apple do të shikojë mundësinë e rifreskimit të modelit të ardhshëm të iPhonet, i cili vjen me një ekran LCD prej 6.1-inç.
Kjo është një rritje e konsiderueshme nga ekrani 4.7-inç në modelin e iPhone 8, por sipas raportit i ri ekrani i iPhonet të ardhshëm do të mbajë madhësinë e bukur dhe kompakte.
Si do ta zbatojë Apple ekranin e madh në ekran LCD? Sipas të gjitha gjasave, iPhone 9, ose cilido qoftë emri i telefonit të ri, do të përdorë teknologjinë JDI Full Active Display, transmeton ksp. Edhe pse ky nuk është një ekran OLED, kjo shfaqje është mjaft fleksibile.
iPhone 9 gjithashtu do të ketë disa veçori të tjera interesante të ekranit. Një prej tyre është teknologjia që po zbatohet aktualisht tek modeli LG G7 ThinQ.
Në pyetje është MLCD +, i cili shton piksela shtesë të bardhë në RGB e rregullt. Në këtë mënyrë, ndriçimi shfaq automatikisht të bardhën, në vend që të filtrojë tre ngjyra, duke konsumuar burime të mëdha.
MLCD + ua mundëson ekraneve të jenë dukshëm më të ndritshme, dhe shpenzojnë më pak energji në krahasim me modelet e RGB-së.
Apple iPhone 9 me një numër në rritje të informacionit bëhet një model mjaft interesant dhe mbetet të shihet se si do të funksionojë në të gjitha praktikat kur telefoni të lansohet në vjeshtë.
>
Index:<2011>
Title:<https://www.koha.net/tech/92756/kujdes-nga-pika-e-zeze-e-vdekjes-mund-ta-bllokoje-iphonen-tuaj/>
Content:<
Pronarët e iPhonëve paralajmërohen që të kenë kujdes nga një koleksion i ikonave të cilat mund t’ua bllokojnë telefonat e tyre.
Kushdo që merr këto karaktere, është në rrezik sepse nëse klikoni mbi ta aplikacioni i mesazheve që e përdorni do t’ju bllokohet, transmeton Koha.net.
Virusi “Pika e Zezë” punon ngjashëm me virusin “text bomb” të Whatsappit i cili fatkeqësisht ua shkatërroi Ditën Publike të Pushimit (Bank Holiday) disa njerëzve këtë javë në Britani të Madhe, shkruan “Metro.co.uk”.
Në tekst shfaqet emotikoni në formë të një “rrethi të zezë mesatar” në mes të simboleve “”, me një ikonë të vogël të gishtit tregues drejtuar kah kjo vrimë e zezë me pamje ogurzi.

Nëse e klikoni atë kur vjen si njoftim, aplikacioni të cilin e përdorni për mesazhe do t’ju bllokohet dhe nuk do të mund ta rregulloni derisa ta riinstaloni.
“Boom, nëse e klikoni atëherë aplikacioni juaj i mesazheve do të bllokohet dhe do të qëndrojë ashtu për një kohë të pacaktuar”, thotë kanali i njohur në YouTube, EverythingApplePro.
Ky kanal i njohur në YouTube thotë se virusi ka prekur iPhone X-in dhe iPhone 8-shin.
Virusi “Pika e Zezë” e bllokon telefonin sepse është e mbushur me karaktere të padukshme të cilat me sa duket ngarkohen në telefon pa ndalë dhe kështu vënë presion masiv në procesorin e tij, përcjell Koha.net.
Megjithatë, Apple pritet ta rregullojë këtë në përditësimin e ardhshëm. Dërgimi i tekstit “vdekjeprurës”, po ashtu, kërkon një kohë të gjatë, që do të thotë se disa njerëz mund të mërziten duke provuar t’i bezdisin miqtë e tyre.
Kuptoni përmes videos se çfarë duhet të bëni nëse ju vjen një mesazh me “pikën e zezë”.

>
Index:<2012>
Title:<https://www.koha.net/tech/92118/apple-watch-forme-te-re/>
Content:<
Një patentë e teknologjisë zbulon se seria e ardhshme e orës së mençur të Applet nuk do të ketë formën e tanishme.
Apple ka marrë patentën për teknologji që seria e katërt e orës së saj të mençur të ketë formën e rrumbullakët, transmeton ksp.
Patenta origjinale ishte kërkuar në janar të vitit 2016, tetë muaj pas daljes në treg të orës së mençur, që aktualisht ka formë katrori.
>
Index:<2013>
Title:<https://www.koha.net/tech/90235/macbook-pro-me-32-gb-ram-vjen-vitin-e-ardhshem/>
Content:<
Një nga ankesat që disa përdorues kanë pasur në modelet e reja të Apple MacBook Pro është se ata nuk mbështesin 32 GB RAM.
Shuma maksimale e RAM memories që përdoruesit mund të punojnë është 16GB, e cila zakonisht është e mjaftueshme për përdoruesit mesatar, ose si një version Pro e laptopë, duhet të ketë profesionistë që kanë nevojë për më shumë memorie, transmeton ksp.
Apple ka theksuar më parë se 32GB RAM mund të dëmtojë baterinë e laptopit dhe gjithashtu do të kërkojë ndryshime në bordin e regjistrit të pajisjes. Ata që mendonin se përmirësimi i kujtesës do të mund të ndiqeshin këtë vit, ka të ngjarë të jenë të zhgënjyer.
Intel njoftoi kohët e fundit se prodhimi i çipave 10nm nis vitin e ardhshëm, që do të thotë se nëse Apple vendos të zbatojë mbështetje për 32GB RAM, kjo do të ndodhë më 2019. Arsyeja është se procesorët Intel 10nm Cannon Lake do të mbështesin memorien LPDDR4, e cila lejon deri në 32GB RAM. Procesorët gjithashtu do të prodhojnë më pak nxehtësi dhe do të konsumojnë më pak bateri, gjë që do të shmangë problemet që Apple ka vënë në dukje.
>
Index:<2014>
Title:<https://www.koha.net/tech/88648/iphone-se-2-arrin-muajin-e-ardhshem/>
Content:<
Sipas një raporti të ri, Apple do të lansojë smartfonin e shumëpritur iPhone SE 2 muajin e ardhshëm. Megjithatë, emri i tij zyrtarisht ende nuk është caktuar.
Smartfoni i ri do të vijë me procesorin e Applet A10 Fusion, i cili ka debutuar me lansimin e iPhone 7 dhe 7 Plus në vitin 2016, transmeton Koha.net. Kjo do të ishte një përditësim nga procesori A9 SoC i iPhone SE-së.
Për ta bërë modelin e ri më “modern”, Apple do të largojë portin 3.5 mm për kufjet, edhe pse dimensionet e gjeneratës së dytë të SE do të jenë shumë të përafërta, nëse jo identike, me ato të paraardhësit.
iPhone SE 2 do të ketë sensorin Touch ID të vendosur nën ekran, pjesën e pasme nga xhami dhe do të ofrojë mbështetje për veçorinë Qi për karikim të shpejtë përmes Wi-Fi.
Gjithashtu, vlerësohet se iPhone SE 2 do të jetë një përditësim shumë i vogël për smartfonin e Applet më të përballueshëm sa i përket çmimit.
>
Index:<2015>
Title:<https://www.koha.net/tech/87968/apple-pergjysmon-prodhimin-e-iphone-x-shkak-shitjet-e-dobeta/>
Content:<
Apple reduktoi prodhimin e iPhone X për tremujorin e parë të këtij viti dhe të njëjtën masë, ndoshta edhe më drastike pritet që të marrë edhe për tremujorin që sapo ka nisur.
Wall Street Journal, duke cituar burime nga kompania, thotë se drejtuesit e Apple-it e ndërmorën këtë masë të detyruar nga shitjet e pakta në treg të telefonit më të kushtueshëm, por edhe më të avancuar të gjigantit amerikan të teknologjisë.
Në tremujorin e parë, Apple kishte planifikuar të prodhonte 40 milionë iPhone X, por duke parë sasinë e madhe të mbetur stok në treg e përgjysmoi këtë shifër duke e çuar në 20 milionë.
Po 20 milionë përflitet se është edhe plani për tremujorin e dytë të këtij viti, megjithëse nga vetë kompania nuk jepet asnjë e dhënë zyrtare, transmeton tch.
iPhone X doli në shitje në tetor të vitit të kaluar dhe u vlerësua nga Tim Cook si pajisja më e mirë e ndërtuar ndonjëherë nga Apple. Prodhimi i këtij telefoni mbërriti në 10-vjetorin e daljes së iPhone dhe në treg u hodh për një çmim prej rreth 1 mijë dollarë.
>
Index:<2016>
Title:<https://www.koha.net/tech/87707/samsung-se-shpejti-fillon-prodhimin-e-ekraneve-oled-per-iphonet-e-rinj/>
Content:<
Samsung qysh në muajin maj mund të nisë me prodhimin e ekraneve OLED për iPhonët e rinj.
Ka një kohë që rrjedhin informacione se Apple në shtator po përgatit tri modele të reja iPhone, dy prej të cilëve do të kenë ekrane OLED.
Më herët ishte thënë se edhe LG do të prodhojë ekrane për linjën e modeleve iPhone 2018, por duket se kompania ende nuk është e gatshme që të përmbushë kërkesat e mëdha të Apple, gjë e cila dëshmon se kjo është arsyeja që Samsung serish mund të jetë furnizuesi i vetëm me ekrane OLED, transmeton ksp.
>
Index:<2017>
Title:<https://www.koha.net/tech/87575/apple-ka-nje-iphone-x-sekret/>
Content:<
Apple ka ndërtuar një version sekret të iPhone X që nuk është publikuar kurrë.
Ky iPhone misterioz nuk është përmendur asnjëherë nga Apple dhe është zbuluar përmes disa dokumenteve, që tashmë janë të hapura.
Vitin e kaluar Apple zbuloi iPhone X, telefonin më i shtrenjtë dhe më i fuqishëm se kurrë.
Ai është në ngjyrat e zakonshme, argjendtë apo hirtë, por ka dhe një model të tretë sekret gjithashtu. Sipas dosjes së publikuar nga Komisioni Federal i Komunikimit në SHBA ka dhe iPhone X Gold.
Telefoni mendohet se ka “ngecur” për çështje prodhimi, prandaj Apple e ka hequr këtë ngjyrë, për të mos i shtuar vetes dhimbje koke.
Megjithatë nuk është ende e qartë sa vonë është marrë ky vendim. Para publikimit të famshëm, u përfol që Apple do të nxirrte produktin me tri ngjyra. Edhe më herët ngjyra e artë ka qenë si mundësi për pajisjet iPhone.
>
Index:<2018>
Title:<https://www.koha.net/tech/87322/apple-watch-shpeton-jeten-e-nje-25-vjecares/>
Content:<
Heather Hendershot, 25 vjeçe, kishte blerë orën e mençur Apple Watch për të përcjellë aktivitetin e saj fizik.
Edicioni më i ri i pajisjes posedon mekanizmin EKG, i cili alarmon përdoruesit rreth ritmeve abnormale të zemrës.
Mjekët ishin skeptikë rreth pajisjeve, por studimet kanë dëshmuar se ato janë të sakta.
Hendershot mendoi se kishte të bëjë me një alarm fals derisa ajo po shikonte televizorin në shtëpinë e saj në Kanzas, SHBA, transmeton ksp.
Por, ora e mençur Appe kishte njohur saktë shenjën e saj të pa diagnostifikuar të gjëndrës hipertiroide, e cila nëse mbetet e pa trajtuar, mund të shkaktojë sulm në kokë ose stuhi të hipertiroidës.
Pajisja nisi të lëshojë alarmin kur nëna 25-vjeçare e dy fëmijëve vërejti se niveli i rrahjes së zemrës së saj ishte abnormal.
Ajo në fillim mendoi se kishte të bëjë me një alarm fals, por pasi pajisja nuk ndaloi së lëshuari alarmin edhe për 24 orë, Hendershot shkoi në spital, ku mjekët zbuluan se ajo vuante nga hipertiroida, e cila mund ta çonte zemrën e saj drejt aritmisë potenciale vdekjeprurëse.
Bashkëshorti i Hendershot kishte provuar të shikojë nëse ora kishte alarmuar gabimisht, por pasi e vendosi në dorën e tij, alarmi u ndal, derisa kur e vendosi prapë në dorën e bashkëshortes, ai u aktivizua serish.
Mjekët konstatuan se Hendershot vuante nga gjëndra tirode, e cila kohë pas kohe prodhonte tepër hormone.
Ndryshe, hipertiroida është e zakonshme, duke prekur 12 për qind të popullatës amerikane.
Por, e pazakonshme në rastin e Hendershot është se ajo nuk kishte pasur simptoma paraprake, sipas mjekut që e kishte trajtuar, Alan Wynne.
Gjendja e tiroides shkakton djersitje të pazakonshme, humbje peshe dhe të flokëve, si dhe shkakton diarre, pasi që hormonet e gjëndrës tiroide luajnë rol kyç në sistemin rregullues të trupit.
Hendershot tash do të shkojë në trajtim për të përcaktuar shkaktarin kryesor të gjendjes së saj, e cila sipas Graves Disease në 80 për qind të rasteve krijohet një vit pasi femrat lindin fëmijë.
Ajo ka thënë se nuk e ka ndërmend të heqë dorë nga Apple Watch, pasi beson në pajisjen e saj.
>
Index:<2019>
Title:<https://www.koha.net/tech/86659/apple-music-arrin-40-milione-perdorues-me-pagese/>
Content:<
Apple Music ka arritur 40 milionë përdorues me pagesë dhe ka emërtuar një zëvendëspresident të ri, Oliver Schusser si rezultat i kësaj.
Schusser qe 14 vite ka punuar në Apple dhe ka qenë i përfshirë në App Store, filmat në iTunes, në sektorin televiziv, iBooks, e tani në krye të Apple Music, transmeton koha.net.
Arritja e Apple Music me 40 milionë përdorues me pagesë është shumë mbresëlënëse, por parashikimet fillestare që thoshin se mund ta kalonte Spotify në SHBA deri në verë të 2018, ishin shumë të eksagjeruara.
Spotify shpreson që të arrij 200 milion përdorues aktiv deri në fund të vitit.
>
Index:<2020>
Title:<https://www.koha.net/tech/86053/vitin-e-ardhshem-vjen-me-dizajn-te-ri-mac-pro-i-applet/>
Content:<
Apple ka njoftuar më tepër informacione për pajisjen e ridizajnuar Mac Pro, të cilën shumë përdorues po e presin me padurim.
Kompania nga Kupertino konfirmoi se kompjuteri i ridizajnuar nuk do të fillojë të shitet para vitit 2019.
Apple po ashtu ka krijuar Pro Workflow Team, i cili do të ndihmojë në optimizimin e harduerit dhe softuerit, transmeton ksp.
Team përbëhet nga animuesit 3D, krijuesit për përpunimin e videove, muzikës dhe efekteve vizuale. Ky është ekipi i njëjtë që ka avancuar performancat në pajisjen iMac Pro.
Nuk ka informacione shtesë, si dhe as çmim potencial për modelin e ardhshëm të ridizajnuar Mac Pro.
>
Index:<2021>
Title:<https://www.koha.net/tech/85162/iphone-mund-te-kontrollohet-pa-e-prekur/>
Content:<
iPhone mund të kenë ekrane të lakuara dhe kontrolle të atilla që përdoruesit do të mund të operojnë vetëm me një valëvitje të dorës.
Sipas burimeve, kjo teknologji mund të aplikohet nga kompania Apple për më pak se dy vjet.
Teknologjia e gjesteve merr parasysh distancën ndërmjet gishtit dhe ekranit, transmeton KosovaPress.
Ndryshe, deri më tash telefonat iPhone kanë pasur ekrane të rrafshëta.
>
Index:<2022>
Title:<https://www.koha.net/tech/84609/iphone-i-ardhshem-vjen-me-bateri-fleksibile/>
Content:<
Kohët e fundit është zbuluar një patentë me titull “Struktura fleksibile e baterisë”, duke treguar idenë që Apple po shqyrton vendosjen e pajisjes me një lloj të ri të baterisë, e cila siguron një listë të gjatë përmirësimesh.
Pa dyshim, përfitimi i parë i vërtetë i një baterie fleksibile është përmirësimi i dizajnit të pajisjeve që përdorin një bateri të tillë, dhe vetë iPhone mund të jetë një hap më afër një formati fleksibël.
Më parë kishte zëra se Apple ishte duke eksploruar konceptin e një ekrani fleksibël dhe dizajni i ri i baterive mund të ndihmonte kompaninë të arrinte këtë qëllim, transmeton ksp. Raportimet përmendin se një iPhone fleksibil mund të arrijë deri në vitin 2019 ose 2020.
Në të njëjtën kohë, një bateri fleksibile do të lejonte Apple të përdorte hapësirën në pajisje në një mënyrë më efikase.
Apple ka zbuluar tashmë konceptin e ndryshimit të baterisë me modelin iPhone X, i cili sjell një bateri në formë L dhe kompania vazhdon të investojë në zhvillimin e një modeli fleksibël të baterisë.
>
Index:<2023>
Title:<https://www.koha.net/tech/62578/iphonet-e-2018-es-do-te-kene-bateri-me-te-fuqishme/>
Content:<
Ming-Chi Kuo nga kompania analitike KGI Securities, ka folur në lidhje me atë se çfarë mund të presim nga modelet iPhone të cilat do të shfaqen vitin e ardhshëm.
Kuo thotë se Apple do të integrojë bateritë në formë të shkronjës “L” në iPhonët e ardhshëm me ekran 6.5 dhe 5.8-inç OLED, transmeton Koha.net. Bateritë “L” mundësojnë kapacitet të përforcuar dhe jetëgjatësi të përmirësuar.
Analisti Ming-Chi Kuo parashikon që iPhone 5.8-inç i 2018-ës do të ketë baterinë me kapacitet prej 2,900 dhe 3,000 mAh. Aktualisht, iPhone X ka baterinë prej 2,716 mAh, kështu që mund të pritet të ketë rritje të kapacitetit të baterisë prej së paku 10 për qind.
E njëjta gjë mund thuhet edhe për jetëgjatësinë e baterisë, e cila do të ndihmonte në nisjen intenzive të funksioneve dhe aplikacioneve të cilat i planifikon Apple.
Përveç modeleve iPhone 5.8 dhe 6.5-inç OLED, Apple për vitin e ardhshëm planifikon të lansojë edhe modelin iPhone 6.1-inç me ekran LCD. Analisti i KGI-së thekson se kjo pajisje me siguri do të ruajë formën drejtkëndëshe të baterisë, përmes rritjes së kapacitetit të saj të përgjithshëm.
>
Index:<2024>
Title:<https://www.koha.net/tech/60138/iphonet-e-2018-es-do-te-vijne-me-ekran-lcd/>
Content:<
Me modelin iPhone X, Apple implementoi për herë të parë panelet OLED në telefonat e tyre.
Pritet që kjo të krijojë themele të reja dhe të nisë një kapitull të ri për pajisjet e iPhonet kur teknologjia e ekranit është në pyetje.
Megjithatë, duket se viti 2018 nuk do të jetë një moment historik. Analistët sugjerojnë se Apple do të vazhdojë të përdorë ekranet LCD në disa nga modelet iPhone në vitin 2018, transmeton ksp.
Jun Jang nga Rosenblatt Securities pohon se Apple do të përdorë panelet LCD për disa modele të iPhonet, me qëllim që të mbajë çmimet e ulëta.
Pritet që edhe iPhone 8S për vitin e ardhshëm të vijë me ekran LCD. Megjithatë, Jang pret që Apple të sjellë shumë tipare të iPhone X në iPhonët e 2018-ës dhe teknologjia e ekranit do të jetë ndryshimi kryesor.
>
Index:<2025>
Title:<https://www.koha.net/tech/58712/iphone-2018-do-te-vije-me-dy-sim-kartela/>
Content:<
Analisti i kompanisë KGI, Ming Chi Kuo, ka deklaruar se vitin e ardhshëm Apple do të sjellë tri modele të reja me modemin Qualcomm X20, pavarësisht numrit të madh të padive ndërmjet dy kompanive.
Kuo parasheh se 70 deri 80% e modemeve do t’i prodhojë Intel dhe pjesën tjetër të prodhimit do të kryejë Qualcomm, transmeton ksp.
Çipat e ri ofrojnë shpejtësi më të madhe të sinjaleve TLE, duke iu falënderuar mbështetjes së antenës 4x4 MIMO.
Seria iPhone 2018 do të ketë DSDS, dual-SIM dual standby dhe mbështetje dual LTE, të cilën deri më tash kemi9 pasur rastin ta shohim vetëm në telefonat me dual-SIM, ashtu që vitin e ardhshëm për herë të parë do të shohim iPhone me dual-SIM për kartelë.

>
Index:<2026>
Title:<https://www.koha.net/tech/95767/lansohet-honor-7s-keto-jane-specifikat-e-tij/>
Content:<
 Honor, nën-brendi i kompanisë së njohur kineze Huawei, ka lansuar smartfon të ri.
I quajtur Honor 7S, smartfoni – i cili është shfaqur në fillim të këtij muaji në TENAA – vjen me procesor MediaTek MT6739 SoC dhe me ekran 5.45-inç me rezolucion prej 720 x 1,440 pikselë, transmeton Koha.net.
Gjithashtu, Honor 7S vjen edhe me 2 GB RAM memorie dhe 16 GB memorie të brendshme, kamerën kryesore prej 13 megapikselë dhe atë të përparme prej 5 megapikselë. Me dimensionet prej 146.5 x 70.9 x 8.3 mm dhe peshë 142 gramë, smartfoni i ri ofron mbështetje për dy SIM kartela, punon me sistemin operativ Android 8.1 Oreo dhe me baterinë prej 3,020 mAh.
Honor 7S është lansuar në Pakistan dhe çmimi i tij është rreth 125 dollarë. Ende nuk është zbuluar se kur do të jetë në dispozicion edhe në tregjet tjera.

>
Index:<2027>
Title:<https://www.koha.net/tech/94266/huawei-prezanton-smartfonin-e-ri-y5-prime-2018/>
Content:<
Kompania kineze vazhdon traditën që pa shumë pompozitet të paraqesë produktet e saja të reja në treg.
Huawei kësaj radhe ka sjellë për fansat e tij modelin më të ri Y5 Prime (2018), i cili është i dedikuar kryesisht për segmentin e poshtëm të tregut.
Pajisja ka ekran 5.45 inç HD, 2GB RAM dhe 16GB hapësirë për ruajtje, me mundësi zgjerimi përmes kartelës microSD dhe posedon edhe variantin dual-SIM, transmeton ksp.
Y5 Prime (2018) ka procesor Snapdragon 450 me katër bërthama, kamerë të pasme 13MP, kamerë 5MP për selfie.
Kamera e përparme mund të luajë rolin e hapjes Face. Telefoni përdorë softuer Android 8.1, bateri 3020mAh, ndërsa nuk është bërë i ditur çmimi.

>
Index:<2028>
Title:<https://www.koha.net/tech/93437/lansohet-globalisht-honor-10-keto-jane-specifikat-e-tij/>
Content:<
Kompania e njohur kineze, Huawei, ka njoftuar për arritjen e smartfonit të saj të avancuar Honor 10 në tregjet globale, një muaj pas lansimit në Kinë. Smartfoni i avancuar vjen me një çmim prej 400 funte, kështu duke u bërë telefoni më i lirë me procesor Kirin 970 me AI të orientuar.

Huawei Honor 10 vjen me 4 GB RAM memorie dhe 128 GB memorie të brendshme, ekran 5.84-inç IPS LCD me rezolucion Full HD+ dhe raport prej 19:9, transmeton Koha.net. Po ashtu, vjen edhe me kamerën kryesore të dyfishtë prej 24 + 16 megapikselë dhe atë të përparme për ‘selfie’ prej 24 megapikselë.

Nuk është surprizë që Honor 10 vjen me ndërfaqen e përdoruesit EMUI 8.1, por ndryshe nga Kina, versioni global arrin me shërbimet e Googlet. Çdo gjë tjetër është e njëjtë – bateria prej 3,400 mAh me mbështetje për veçorinë e karikimit të shpejtë “Super Charge”, portin USB-C, portin për kufjet 3.5 mm, si dhe teknologjinë Histen për audio.

Sa i përket ngjyrave, Honor 10 globalisht do të jetë në dispozicion me ngjyrë gri, të zezë, të kaltër dhe të gjelbër.
>
Index:<2029>
Title:<https://www.koha.net/tech/92872/honor-10-vjen-kete-jave-globalisht/>
Content:<
Këtë javë pritet që zyrtarisht të prezantohet smartfoni më i ri i kompanisë Huawei, Honor 10, për tregun global. Prezantimi i tij do të bëhet në Londër.
Honor 10, në gjysmën e dytë të prillit ishte prezantuar në tregun e Kinës dhe specifikat e tij janë të njohura, dhe ajo për të cilën konsumatorët janë më të interesuara është se çfarë çmimi do të ketë në tregun evropian. Çmimi i tij në Kinë është rreth 415 dollarë.
Honor 7 u prezantua në vitin 2015 dhe u shit në Evropë me një çmim prej 350 euro. Telefoni paraqiti një dizajn revolucionar dhe sensorin për gishta prej 360 shkallë, transmeton KosovaPress. Pas kësaj, Honor 8 është prezantuar në vitin 2016 me çmim 399 euro. Përparësitë më të mëdha të këtij modeli ishin kamera e dyfishtë, sensori 3D i për gishta dhe mundësi të shpejta ngarkimi.
Vitin e kaluar u prezantua Honor 9, i cili u karakterizua nga një dizajn i avancuar me xham të lakuar 3D dhe dizajn të shkëlqyer. Telefoni kishte një çmim prej 449 eurosh, i cili është pak më i lartë se paraardhësit e tij, por në përputhje me specifikat e pajisjes.

>
Index:<2030>
Title:<https://www.koha.net/tech/90572/huawei-p20-pro-ne-testin-e-qendrueshmerise/>
Content:<
Huawei P20 Pro është telefoni më i ri i cili ka bërë testin e qëndrueshmërisë nga kanali i njohur në YouTube, JerryRigEverything.
P20 Pro është testuar se sa është i qëndrueshëm sa i përket gërvitshtjeve, djegies dhe lakimit, transmeton Koha.net.
Për më tepër shikoni videon.

>
Index:<2031>
Title:<https://www.koha.net/tech/87864/smartfoni-i-pare-5g-i-huaweit-vjen-vitin-e-ardhshem/>
Content:<
Meqenëse kohëve të fundit është duke u përfolur shumë për rrjetin 5G, shumica e kompanive prodhuese të smartfonëve kanë filluar të tregojnë se kur do të lansohen pajisjet e tyre të para me mbështetje për këtë rrjet.
Kompania e njohur kineze Huawei planifikon që smartfonin e saj të parë 5G ta lansojë në gjysmën e dytë të vitit të ardhshëm, transmeton Koha.net.
Smartfoni i parë me 5G pritet të vijë me procesor të kompanisë. Po ashtu, Huawei ka zbuluar modemin Balong 5G01 në MWC këtë vit dhe mund të gjendet brenda hotspot-it.
Ky smartfoni që pritet të lansohet në gjysmën e dytë të vitit 2019, mund të jetë Mate 30, duke u bazuar në atë se seria Mate ka kërcyer nga 10 në 20, sikurse seria P.
>
Index:<2032>
Title:<https://www.koha.net/tech/83652/lansohet-huawei-p20-pro-me-tre-kamera-prej-40-mp/>
Content:<
Kompania e njohur kineze, Huawei, ashtu siç ka premtuar, ka lansuar zyrtarisht telefonat e rinj të avancuar – P20 dhe P20 Pro. Po ashtu, në këtë seri të re P20 është edhe modeli i tretë P20 Lite i cili është lansuar më herët pa ndonjë ngjarje zyrtare.
Huawei P20
Huawei P20 vjen me ekran 5.8-inç Full HD+ me rezolucion prej 1080 x 2240 pikselë dhe me raport të ekranit prej 18.7:9, procesor Kirin 970 me tetë bërthama, 4 GB RAM memorie dhe 128 GB memorie të brendshme, si dhe me baterinë prej 3,400 mA, shkruan Phone Arena.
P20 vjen me kamerë të dyfishtë të kompanisë së njohur Leica prej 12 dhe 20 megapikselë. Po ashtu, ky model është rezistent ndaj ujit dhe pluhurit, transmeton Koha.net.
Huawei P20 Pro
Modeli më i fuqishëm, P20 Pro, vjen me ekran 6.1-inç Full HD+ me rezolucion prej 1080 x 2240 pikselë dhe me raport të ekranit prej 18.7:9, procesor Kirin 970 me tetë bërthama, 6 GB RAM memorie dhe 128 GB memorie të brendshme, si dhe me baterinë prej 4,000 mAh.
P20 Pro vjen me tre kamera me rezolucion prej 40 megapikselë, më saktësisht kamerën e dyfishtë prej 20 megapikselë dhe atë të tretën prej 8 megapikselë – të gjitha të vendosura në pjesën e pasme të telefonit. Po ashtu, edhe ky model më i fuqishëm është rezistent ndaj ujit dhe pluhurit – IP67.
Gjithashtu, të dy këta telefona të rinj - P20 dhe P20, vijnë me kamerën e përparme prej 24 megapikselë.
Huawei P20 do të jetë në dispozicion me ngjyrë të zezë, ari-shampanjë, “Twighlight”, ari-rozë dhe të kaltër, ndërsa edhe P20 do të jetë me të njëjtat ngjyra përveç ari-shampanjë, përcjell Koha.net.
Sa i përket lansimit dhe çmimit, modeli P20 tashmë është në dispozicion për blerje me çmim prej 679 euro, ndërsa P20 Pro pritet të jetë në dispozicion nga 6 prilli me çmim prej 899 euro në Evropë.

>
Index:<2033>
Title:<https://www.koha.net/tech/83283/shfaqen-specifikat-ne-teresi-te-huawei-p20-dhe-p20-pro-konfirmohen-edhe-cmimet-e-tyre/>
Content:<
Së fundmit, për serinë e re P20 të kompanisë së njohur kineze Huawei është duke u përfolur shumë.
Tani, dyqani gjerman “Saturn” ka zbuluar në tërësi specifikat e Huawei P20 dhe P20 Pro.
Sipas “Saturn”, Huawei P20 do të ketë kamerën kryesore prej 20 + 12 megapikselë, ndërsa modeli P20 Pro tre kamera prej 40 + 20 + 8 megapikselë, transmeton Koha.net.

Huawei P20, po ashtu, do të vijë me ekran 5.8-inç me rezolucion prej 2240 x 1080 pikselë, procesor Kirin 970, 4 GB RAM memorie dhe 128 GB memorie të brendshme, por nuk përmendet porti për kartelën microSD.
Bateria e P20 është me kapacitet prej 3,340 mAh dhe ofron mbështetje për teknologjinë SuperCharge për karikim të shpejtë. Po ashtu, do të punojë me sistemin operativ Android Oreo dhe ndërfaqen e përdoruesit EMUI 8.1.

Gjithashtu, edhe çmimet e tyre të raportuara ditë më parë janë konfirmuar – 649 euro për modelin me 4/128 GB Huawei P20 dhe 899 euro për 6/128 GB Huawei P20 Pro.
Këta smartfonët e rinj të Huaweit do të lansohen nesër.
>
Index:<2034>
Title:<https://www.koha.net/tech/83128/smartfoni-i-ri-i-huaweit-ne-version-pro-me-tre-kamera-do-te-kushtoje-900-euro/>
Content:<
Modeli P20 Pro i kompanisë së njohur kineze, Huawei, do të arrijë me tre kamera kryesore, derisa modeli standard P20 do të ketë dy kamera të pasme.
Shtrohet pyetja se cila nga tri kamerat nga modeli P20 Pro do të mungojnë në modelin P20: sensori 40MP, telefoto apo monokrom?
Sipas të gjitha gjasave, Huawei nuk është nisur nga kjo logjikë dhe ka vendosur që në modelin P20 të implementojë sistemin nga modeli Mate 10 - sensorin 12MP me ngjyrë + 20MP sensor bardh e zi, transmeton ksp.
Kamera edhe më tej do të ketë opsionin e zoomit, në fakt 2x dhe jo 5x impresiv sa do të ketë P20 Pro. Kamera e telefonit P20 do të mund të xhirojë video me rezolucion 720 pikselë dhe shpejtësi prej 960fps.
Huawei P20 do të ketë ekran 5.8 inç, procesor Kirin 970 NPU për Ligh Fusion, që është sistem i lëvizshëm i inteligjencës artificiale për ndriçimin e fotografisë.
Pajisja do të ketë kamerë selfi prej 24 MP, 4 GB RAM dhe 128 GB memorie të brendshme, baterinë prej 3,400 mAh me super mbushje 22.5W përmes portit USB-C.
Huawei P20 do të kushtojë 680 euro, ndërsa P20 Pro 900 euro.
>
Index:<2035>
Title:<https://www.koha.net/tech/82109/lansohet-huawei-nova-3e-vjen-me-kamere-per-selfie-24-mp/>
Content:<
Huawei P20 dhe P20 Pro pritet të zbulohen brenda javës, por versioni tjetër Lite nuk mund të presë më gjatë. Pasi hyri në para-shitjet javën e kaluar, telefoni i dedikuar për tregun kinez i quajtur Huawei nova 3e është lansuar.
Huawei nova 3e, ndryshe P20 Lite, vjen me ekran 5.84-inç IPS LCD me rezolucion prej 1080 pikselë, trup nga metali, procesor Kirin 659 me tetë bërthama A53, grafikën Mali-T830 dhe 4 GB RAM memorie, transmeton Koha.net.
Gjithashtu, nova 3e vjen me kamerën kryesore të dyfishtë prej 16 + 2 megapikselë dhe atë të përparme prej 24 megapikselë (të cilën e ka huazuar nga Sony – IMX576).
P20 Lite/nova 3e ka skanerin për gishta në pjesën e pasme, portin për kufje dhe ofron FM radion. Bateria e tij është 3,000 mAh dhe ofron mbështetje për karikim të shpejtë.
Para-porositë në Kinë tashmë kanë filluar, ndërsa dërgesat e para do të arrijnë më 27 mars. Po ashtu, nova 3e është në dispozicion me ngjyrë të zezë, të kaltër, ari dhe rozë-ari. Modeli me 64 GB memorie të brendshme kushton rreth 316 dollarë, ndërsa ai me 128 GB rreth 348 dollarë.

>
Index:<2036>
Title:<https://www.koha.net/tech/81917/zbulohen-cmimet-e-huawei-p20-dhe-p20-pro-per-evrope/>
Content:<
Kompania e njohur kineze, Huawei, më 27 mars do të prezantojë serinë e saj të re të smartfonëve – P20, ndërsa specifikat dhe fotografitë e tyre janë duke u publikuar pak nga pak.
Informacioni më i ri zbulon çmimin dhe konfigurimet e memorieve të Huawei P20 dhe P20 Pro për tregjet e Evropës Perëndimore, transmeton Koha.net.
Huawei P20, sipas informacionit më të ri, do të kushtojë 679 euro ndërsa versioni Pro 899 euro.

Huawei P20 për Eurozonë do të jetë në dispozicion me 4 GB RAM memorie dhe 128 GB memorie të brendshme. P20 Pro është thënë se do të arrijë me të njëjtin konfigurim të memorieve, por RAM memoria do të jetë 6 GB. Roland Quandt thotë se regjionet tjera do të kenë në dispozicion versionet tjera, por Evropa do të ketë vetëm këto dy versione për blerje zyrtare.
Së bashku me informacionin, ka arritur edhe një fotografi e cila krahason madhësinë e të dy pajisjeve. P20 do të ketë ekran 5.8-inç, ndërsa P20 Pro 6.1-inç e jo 6.01 siç është raportuar më herët.
>
Index:<2037>
Title:<https://www.koha.net/tech/80741/videot-promovuese-te-huawei-p20-tregojne-aftesite-e-tri-kamerave-te-tij/>
Content:<
Kompania e njohur kineze Huawei pritet të lansojë smartfonin e saj të ri P20 me tre kamera më 27 mars, ndërsa sot ka publikuar dy videot e reja promovuese.
Videoja e parë është emëruar “See Brighter”, përmes së cilës shfaq aftësitë e kamerës për të bërë fotografi në ndriçim të ulët, ndërsa videoja e dytë me emër “See Closer” tregon aftësinë e kamerës për zoom, transmeton Koha.net.
Për më tepër shikoni videot.


>
Index:<2038>
Title:<https://www.koha.net/tech/80336/huawei-prezanton-smartfonin-e-ri-y9-2018/>
Content:<
Kompania e njohur kineze, Huawei, ka prezantuar smartfonin e ri Y9 (2018) – një smartfon i cili ngjan shumë me Mate 10 Lite.
Huawei Y9 (2018) vjen me ekran 5.93-inç IPS LCD FullHD në raport 18:9 e me rezolucion prej 1080 x 2160 pikselë, transmeton Koha.net. Po ashtu, vjen edhe me procesor Kirin 659, 3 GB RAM memorie dhe 32 GB memorie të brendshme me mundësi zgjerimi përmes kartelës microSD.

Gjithashtu, vjen me kamerat e huazuara nga Mate 10 Lite – 16 megapikselë kamera kryesore si dhe ajo e përparme prej 13 megapikselë.
Y9 (2018), po ashtu, do të punojë me sistemin operativ më të ri Android Oreo dhe baterinë prej 4,000 mAh.
Sa i përket lansimit dhe çmimit, ende nuk është zbuluar.
>
Index:<2039>
Title:<https://www.koha.net/tech/79587/konfirmohen-tre-kamera-te-huawei-p20/>
Content:<
Kompania e njohur kineze, Huawei, më parë ka paralajmëruar se së shpejti do të sjellë tre telefona të rinj me nga tri kamera në pjesën e pasme, të vendosura me pozicione të ndryshme.
Telefonat e rinj pritet të jenë: versioni bazik P20, P20 Plus dhe P20 Pro.
Tani, në internet janë publikuar disa fotografi në të cilat shihet modeli P20 Pro, transmeton Koha.net. Në fakt, fotografitë zbuluan edhe dizajnin e tre kamerave që posedon ky telefon.

Gjithashtu, në fotografi shihet mbishkrimi “See mooore with AI” ku tre “000” nënkuptojnë tre kamera.
Seria e re e telefonave Huawei P20 pritet të lansohet zyrtarisht në fund të këtij muaji, saktësisht më 27 mars.
>
Index:<2040>
Title:<https://www.koha.net/tech/79365/honor-7c-lansohet-javen-e-ardhshme-vjen-me-4-gb-ram/>
Content:<
Telefoni i ri i Huaweit, Honor 7C, pritet të lansohet javën e ardhshme.
Kjo është kuptuar pas publikimit të një afisheje në rrjetin social kinez, Weibo.
Sipas afishes, Huawei Honor 7C pritet të lansohet më 12 mars, transmeton Koha.net. Ai pritet të vijë me ekran 5.99-inç, dy SIM kartela dhe një port për kartelën microSD, si dhe me kamerën kryesore të dyfishtë.
Sipas TENAA, ekrani i Honor 7C do të ketë me rezolucion prej 1,440 x 720 pikselë dhe raport të ekranit prej 18:9, ndërsa kamera kryesore e dyfishtë është 13 + 20 megapikselë dhe ajo e përparme prej 8 megapikselë. Po ashtu, Honor 7C pritet të vijë me 3 ose 4 GB RAM memorie dhe 32 GB memorie të brendshme.
Huawei Honor 7C do të punojë me sistemin operativ Android 8.0 Oreo me ndërfaqen e përdoruesit EMUI 8.0 dhe baterinë prej 2,900 mAh. Po ashtu, pritet të jetë në dispozicion me ngjyrë ari, të kaltër dhe të zezë. Kur do të arrijë në Evropë, çmimi i tij pritet të jetë rreth 200 euro.

>
Index:<2041>
Title:<https://www.koha.net/tech/78000/huawei-prezanton-cipin-e-pare-5g/>
Content:<
Kompania Huawei sot në MWC 2018, prezantoi çipin e parë 5G i cili pajisjeve të kompanisë do t’ua mundësojë që të kenë qasje në gjeneratën e ardhshme të rrjetit të celularëve, 5G.
I quajtur Balong 5G01, çipi është i zhvilluar brenda kompanisë dhe është çipi i parë komercial në botë që mbështet standardin 3GPP për 5G, me shpejtësi teorike të bartjes deri 2.3 Gbps.
Ai është kompatibil me rrjetin 5G në të gjitha frekuencat, përfshirë edhe ato me më pak se 6 GHz, transmeton KosovaPress.
Çipi i ri i Huaweit vjen në dy modele – me frekuenca të ulëta dhe me frekuenca të larta.
Ende nuk është bërë i ditur çmimi i pajisjes dhe as koha se kur do të dalë në treg.
>
Index:<2042>
Title:<https://www.koha.net/tech/77451/huawei-konfirmon-emrin-e-telefonit-te-ri-me-tre-kamera/>
Content:<
Në MWC 2018 (Kongresi Botëror i Celularëve), i cili do të mbahet nga 26 shkurti deri më 1 mars, do të marrin pjesë emra të mëdhenj të prodhuesve të telefonave dhe pajisjeve të ndryshme teknologjike, duke përfshirë edhe Huawein.
Prodhuesi kinez tashmë ka prezantuar telefonin e tij të ri të avancuar, i cili është caktuar të lansohet më 27 mars, transmeton Koha.net. Kompania ka publikuar një video të shkurtër promovouese për ngjarjen, duke konfirmuar emrin e këtij telefoni – Huawei P20.

Videoja 7-sekondëshe edhe njëherë shfaq telefonin me tre kamera kryesore me tre rrethe më tepër dhe më shumë shkronja në fjalën “mooore”.
A do ta lansojë Huawei këtë telefon me tre kamera apo kjo është vetëm një truk i marketingut për përditësimin e softuerit, mbetet të shohim muajin e ardhshëm.

Lexoni edhe: 
Tre telefonat e rinj të Huaweit me nga tri kamera

Huawei P20 pritet të vijë me procesor Kirin 970 AI dhe do të punojë me sistemin operativ Android Oreo me ndërfaqen e përdoruesit EMUI 8. Po ashtu, së bashku me P20 pritet të prezantohen edhe dy telefona të tjerë – P20 Plus dhe P20 Lite.
>
Index:<2043>
Title:<https://www.koha.net/tech/76114/specifikat-e-huawei-p20-ne-version-plus/>
Content:<
Seria e re P20 e Huaweit është caktuar që të prezantohet më 27 mars në Paris.
Në fakt, pritet të prezantohen zyrtarisht tre smartfonët e rinj – P20 në version standard, Lite dhe Plus (ose Pro?), transmeton Koha.net. Për këtë të fundit, GSM Arena zbuloi disa nga specifikat kyçe.
Huawei P20 Plus pritet të vijë me baterinë prej 4,000 mAh si dhe veçorinë “On Display” në ekran që rri ndezur tërë kohën.
Gjithashtu, duke pasur parasysh se P20 Plus do të ketë veçorinë “On Display”, atëherë kjo lë të kuptohet se ky smartfon do të vijë me ekran OLED.
>
Index:<2044>
Title:<https://www.koha.net/tech/75493/fbi-e-cia-thirrje-amerikaneve-qe-te-mos-perdorin-telefonat-huawei/>
Content:<
Krerët e 6 agjencive më të mëdha të inteligjencës amerikane, mes tyre FBI, CIA dhe NSA, kanë paralajmëruar amerikanët që të mos përdorin produktet dhe shërbimet e gjigantëve kinezë të teknologjisë, Huawei dhe ZTE.
Sipas CNBC-së, shefat e inteligjencës e kanë bërë këtë rekomandim gjatë një dëgjese në Komitetin e Inteligjencës, transmeton Tch.
Në fjalën e tij, drejtori i FBI-së, Chris Wray tha se qeveria ishte “shumë e shqetësuar mbi rreziqet e lejimit të kompanive të huaja që të marrin pozicione të mira brenda rrjetit të telekomunikacionit”.
“Kjo do t’i lejojë atyre që të modifikojnë ose të vjedhin informacion. Gjithashtu, i lejon që të bëjnë spiunazh”, shtoi Wray.
>
Index:<2045>
Title:<https://www.koha.net/tech/67047/samsung-synon-te-shese-320-milione-smartfone/>
Content:<
Sipas një raporti të ri nga Korea e Jugut, gjiganti i teknologjisë Samsung synon të shesë 320 milionë smartfonë për këtë vit.
Ndër synimet tjera të kompanisë, përfshinë edhe 40 milionë telefona, 20 milionë tabletë dhe 5 milionë pajisje dore, transmeton Koha.net.
Vlen të theksohet se plani i shitjes së smartfonëve të Samsungut për vitin 2018 është i ngjashëm me atë që ka arritur kompania në vitin që lëmë pas.
Nëse ndodh që kjo shifër të mos rritet, atëherë Samsung do të vazhdojë të jetë lider në tregun e smartfonëve. Apple dhe Huawei gjatë vitit 2017 kanë shitur rreth 200 dhe 150 milionë smartfonë.
>
Index:<2046>
Title:<https://www.koha.net/tech/66672/tre-telefonat-e-rinj-te-huaweit-me-nga-tri-kamera/>
Content:<
Për tre vjetët e fundit, kompania e njohur kineze Huawei ka lansuar serinë e smartfonëve P8, P9 dhe P10 ndërsa tani pritet që kompania të prezantojë edhe anëtarin e ri të familjes – P11. Megjithatë, kjo mund të mos ndodhë. Sipas disa fotografive të publikuara nga Kina, smartfoni nga gjenerata e ardhshme e serisë P mund të quhet P20.
Fotografitë e publikuara zbuluan dizajnin e tre smartfonëve të rinj Huawei P20 – versioni bazik P20, P20 plus dhe P20 Pro, transmeton Koha.net. Duke u bazuar në këto fotografi, duket se të tre smartfonët e rinj do të vijnë me tre kamera në pjesën e pasme të vendosura në pozita të ndryshme.
Sipas raportimeve të mëparshme, kamera e ardhshme e trefishtë e Huaweit do të ketë rezolucion prej 40 megapikselë dhe “5 herë zoom hibrid” – në teori, kjo është një kamerë e jashtëzakonshme por mbetet të shihet nëse mund t’ia kalojë kamerave të teknologjisë së fundit të smartfonëve të tjerë.
Versionet P20 dhe P20 Plus duket se do të kenë dizajnin shumë të ngjashëm, me sensor për gishtërinj të vendosur në pjesën e përparme dhe kamerën e trefishtë të pozicionuar në mënyrë asimetrike në pjesën e pasme (horizontalisht te P20 dhe vertikalisht te P20 Plus). Me shumë gjasë, të dy këto modele do të dallojnë nga madhësia.
Sa i përket Huawei P20 Pro, ky version ka ekran me madhësi dhe raport të ekranit me kornizën e telefonit të ngjashëm sikur iPhone X, si dhe skanerin për gishtërinj në pjesën e pasme nën kamerën e tij të trefishtë, e cila është e vendosur në qendër.
Është thënë që P20 dhe P20 Plus do të vijnë me procesor Kirin 970, ndërsa P20 Pro me procesor më të fuqishëm – Kirin 975, përcjell Koha.net. Të tre smartfonët e rinj pritet të vijnë me 6 GB RAM memorie dhe së pake me 64 GB memorie të brendshme.
Huawei mund t’i lansojë këta smartfonët e rinj në Kongresin Botëror të Celularëve (MWC 2018), e cila do të mbahet nga 26 shkurt deri më 1 mars në vitin e ardhshëm.

>
Index:<2047>
Title:<https://www.koha.net/tech/66552/zbulohet-cmimi-dhe-data-e-lansimit-te-huaweit-te-ri-per-europe/>
Content:<
Së fundmi, i famshmi Evan Blass ka zbuluar se smartfoni Enjoy 7S i Huaweit globalisht do të jetë në dispozicion si Huawei P smart. Dhe tani, raporti i ri zbulon çmimin dhe datën e lansimit rreth këtij smartfoni.
Sipas raportit, P smart do të fillojë të shitet në Gjermani ka fundi i janarit dhe do të kushtojë rreth 249 euro, transmeton Koha.net.
Në raport flitet për versionin e smartfonit me 3 GB RAM memorie dhe 32 GB memorie të brendshme.
Por, sa i përket versionit me 4 GB RAM dhe 64 GB memorie të brendshme, ende nuk është zbuluar se kur do të jetë në dispozicion.
>
Index:<2048>
Title:<https://www.koha.net/tech/66231/apple-bindshem-me-perfitime-me-te-medha-se-samsungu/>
Content:<
Gjiganti teknologjik Apple ka fituar edhe një “betejë” me rivalin e saj, Samsung.
Raportohet se profiti mesatar i Apple për një celular ishte 151 dollarë gjatë tremujorit të tretë, korrik-shtator, që është pesë herë më i lartë se rivali Samsungu, raporton firma kërkimore Counterpoint
Nga ana tjetër Samsung, i cili është ndër kompanitë me më shumë telefona në portofol, shpalli një fitim prej 31 dollarësh për njësi gjatë të njëjtës periudhë.
Raporti sugjeron se fitimi i përgjithshëm i telefonave është rritur me 13 për qind në vit gjatë tremujorit të tretë, por kjo është ndikuar kryesisht nga ecuria e fortë e Samsung dhe markave kineze, transmeton kp.
Fitimi nga Apple është pesë herë më e lartë se Samsung dhe rreth 14 herë më e lartë se fitimi mesatar në modelin e markave kineze.
Huawei ka arritur rritjen më të madhe të fitimit, e cila në nivel vjetor arriti në 67 për qind.
Kur është fjala për fitimin e përgjithshëm, dominon Apple me 60 për qind, pasuar nga Samsung me 26 për qind dhe Huawei me 4.9 për qind.
>
Index:<2049>
Title:<https://www.koha.net/tech/63956/mesohet-cmimi-dhe-data-e-lansimit-te-huawei-honor-9-lite/>
Content:<
Telefoni i ardhshëm i kompanisë së njohur kineze Huawei, Honor 9 Lite, do të jetë pak më i vogël se Mate 10 Lite. Të dy telefonat kanë kamerat e dyfishta në të dy pjesët (përparme dhe të pasme), por a do të jetë ky telefon Honor më i përballueshëm sesa Mate?
China Telecom i është përgjigjur kësaj pyetjeje pak para kohe, transmeton Koha.net. Telefoni i ri do të kushtojë rreth 260 euro për modelin me 4 GB RAM dhe 32 GB memorie të brendshme dhe rreth 310 euro për modelin me 64 GB memorie të brendshme. Ky është çmimi i njëjtë i Mate 10 Lite me 64 GB memorie të brendshme.

Honor 9 Lite do të zbulohet në një ngjarje më 21 dhjetor, ftesa shihet në fotografinë më poshtë. Rregullatori kinez TENAA tashmë ka zbuluar specifikat e këtij telefoni të ri të Huaweit.
Shkurtimisht, Honor 9 Lite pritet të vijë me ekran 5.65-inç me raport prej 18:9, procesor Kirin 659, kamerën kryesore të dyfishtë prej 13 + 2 megapikselë, si dhe do të punojë me sistemin operativ Android Oreo.

>
Index:<2050>
Title:<https://www.koha.net/tech/63894/mesohet-se-kur-do-te-lansohet-huawei-p11/>
Content:<
Më herët, kompania e njohur kineze Huawei pati njoftuar se telefoni i saj i avancuar i ri, P11, “ndoshta” do të lansohet në Kongresin Botëror të Celularëve (MWC).
Duket se këto plane po dalin të vërteta pasi që zëdhënësit e kompanisë në një ngjarje në Gjermani kanë konfirmuar se telefoni i ri i avancuar do të lansohet në tremujorin e parë të 2018-ës, transmeton Koha.net.
Ka shumë spekulime në lidhje me Huawei P11. Disa nga to mund ti besojmë, sikur që është fjala për tre kamera në pjesën e pasme prej 40 megapikselë, e disa të tjera mund të mos i besojmë.
Megjithatë, Huawei P10 është lansuar në muajin shkurt në MWC dhe menjëherë në muajin mars ka filluar shitjen. Me siguri se në të njëjtën kohë mund të lansohet edhe P11 vitin e ardhshëm.
>
Index:<2051>
Title:<https://www.koha.net/tech/61503/mesohet-cmimi-i-huawei-nova-2s/>
Content:<
Huawei Nova 2S nuk është larg – lansimi i tij do të bëhet më 7 dhjetor – por detajet e reja për të po shfaqen pothuajse çdo ditë.
Informacioni më i fundit tregon çmimin – Huawei Nova 2S në version me 4GB/64 GB do të kushtojë rreth 330 euro, ndërsa versioni me 6GB/128GB rreth 380 euro, transmeton Koha.net.
Gjithashtu, janë publikuar edhe disa fotografi të cilat zbulojnë edhe ngjyrat e kësaj pajisjeje – të zezë, të bardhë dhe të kaltër. Spekulohet se në dispozicion do të jetë edhe me ngjyrë të kuqe dhe rozë.
Huawei Nova 2S do të ketë dy kamera në pjesën e pasme – 16 + 20 megapikselë – dhe dy në pjesën e përparme – 20 + 2 megapikselë, baterinë prej 3,340 mAh, 4 ose 6 GB RAM memorie, procesorin Kirin 960 si dhe ekran 6-inç me raport prej 18:9.

>
Index:<2052>
Title:<https://www.koha.net/veshtrime/89357/raporti-i-progresit-te-merret-seriozisht-edhe-nga-vendet-e-ballkanit-por-edhe-nga-be-ja/>
Content:<
Situata në Kosovë, siç e përshkruajnë në raportet e tyre Komisioni Evropian edhe Departamenti Amerikan i Shtetit, nuk është e tillë për shkak se kosovarët nuk dinë më mirë të qeverisin, por për shkak se nuk duan. Për disa përmirësime dhe për më shumë progres në disa raste duhen më shumë njohuri profesionale dhe punë. Por për shumë gjëra problemet do të mundë të zgjidheshin vetëm me vullnet të sinqertë politik. Por liderët politikë këtë nuk e duan, sepse për ta është më mirë të ketë ndikim politik në gjyqësor, të ketë ndikime në prokurimin publik, të ushtrojnë presion ndaj mediave dhe ta mbajnë të politizuar administratën publike. Këtë madje e konsiderojnë si privilegj që u takon
Ndryshimi më i madh i BE-së në raportet e progresit është se në vend të vjeshtës, tash ato i aprovon dhe i bën publike në pranverë. Kjo ishte arsyeja pse në vitin 2017 nuk pati raport progresi, dhe pse ky që u miratua dhe u publikua më 17 prill ishte i pari që nga vjeshta e vitit 2016. Pak ndryshime në stil, por në përmbajtje jo edhe aq, kishin këto raporte të progresit krahasuar me ato të mëparshmet. Dhe edhe pse kishte kaluar një vit e gjysmë, pak ndryshime kishte në Kosovë, pak më shumë në Shqipëri dhe Maqedoni.
Pra, nuk kishte ndonjë progres që vlen të përmendej dhe në të shumtën e rasteve ose përsëritej se gjendja nuk është ndryshuar, se nuk ka pasur progres, ose se ka pasur progres të limituar. Sikur edhe më herët, edhe aty ku përmendej “njëfarë progresi” shtohej fjalia tjetër e cila fillonte me “megjithatë”: dhe aty përmendeshin dështimet dhe dukuritë negative, për të cilat në rastin e Kosovës edhe kësaj here Komisioni Evropian shprehte shqetësime.
Si përmbledhje e këtij raporti të fundit për Kosovën doli që Komisioni Evropian është i shqetësuar për vazhdimin e politizimit të administratës publike, mungesës së progresit në çështje të ruajtjes së mjedisit, gjendjen e papërmirësueshme të sistemit të arsimit, rritjen e papunësisë, korrupsionin e përhapur. Kërkohet më shumë luftë kundër krimit të organizuar, kundër pastrimit të parave. Tërhiqej vërejtje edhe për vazhdimin e kërcënimeve dhe sulmeve ndaj gazetarëve. Tërhiqej vërejtje edhe për sfidën që paraqesin për financat publike beneficionet për veteranët e luftës. Kishte shprehje të shqetësimit edhe për kërcënimet ndaj kandidatëve serbë, që nuk janë nga Lista Serbe dhe për tentimet për zhbërjen e Gjykatës Speciale. Zbatimi i drejtësisë mbetet i ngadalshëm dhe joefikas, gjyqësori është i ndjeshëm ndaj ndërhyrjeve të panevojshme politike. Nëse kësaj i shtohet edhe numërimi i disa zhvillimeve jo të mira që u përmendën në Raport të Progresit, atëherë shqetësimet bëhen edhe më të mëdha. Parlamenti nuk e kryen si duhet punën e vet të mbikëqyrjes së ekzekutivit. Deputetët nuk vijnë rregullisht në mbledhje dhe ato shpesh shtyhen për mungesë kuorumi. Mungojnë dhe anëtarët e Kryesisë së Kuvendit. Qeveria është e stërmadhuar. Nuk dihet çfarë detyrash ka armata prej 70 zëvendësministrave. Nuk ka qenë shumë më mirë as në kohën e Isa Mustafës. Edhe pse është Qeveri “e stërmadhuar”, anëtarët e saj nuk vijnë për të raportuar në Kuvend dhe për t’iu përgjigjur shqetësimeve të të zgjedhurve të popullit.
E si të lexohet dhe kuptohet e gjithë kjo që shkruhet në Progres për qytetarin e thjeshtë. Si zakonisht ata që janë në pushtet mundohen të kapen për përmendjen e sadopak progresi. E progresi më i madh duket të jetë ratifikimi i një Marrëveshjeje për demarkacionin e kufirit me Malin e Zi. E ky është rezultat i shprehjes politike e jo i ndonjë pune më të madhe, ku do të mundë të dëshmoheshin aftësitë e pushtetit.
Ndërsa opozita, si zakonisht, do të përdorë Raportin e Progresit si dëshmi se Qeveria nuk po e kryen punën si duhet dhe se e ka fajin për tërë gjendjen në vend siç përshkruhet në Raport Progresi.
Kriteret në bazë të të cilave vlerësohet Raporti i Progresit nuk janë pikat që i përmban ai raport, por pozita në të cilën gjenden ata që e lexojnë. Mjafton të krahasoni për shembull reagimet e aktivistëve të AAK-së ndaj Raportit të Progresit në vjeshtën e vitit 2017, dhe se si ata e lexojnë Raportin e fundit. Atëherë ishin shumë kritikë, ndërsa sot u duket ky raport pozitiv, vetëm pse ata janë në pushtet dhe duan të marrin merita, edhe pse ka pak gjëra pozitive në raport, e në rastet më të mira Raporti thotë se gjendja nuk ka ndryshuar. Madje ka pasur edhe këshilltarë qeveritarë që kanë thënë se Raporti do të jetë pozitiv, e sidomos do të jetë pozitiv në pjesën për lirinë e shprehjes dhe mediave. Por pikërisht në këtë çështje Raporti ishte tejet negativ, nuk pati progres fare, dhe tha se kanë vazhduar kërcënimet dhe sulmet ndaj gazetarëve dhe përmendi disa probleme të tjera.
Situata në Kosovë, siç e përshkruajnë në raportet e tyre Komisioni Evropian dhe Departamenti Amerikan i Shtetit, nuk është e tillë për shkak se kosovarët nuk dinë më mirë të qeverisin, por për shkak se nuk duan. Për disa përmirësime dhe për më shumë progres në disa raste duhen më shumë njohuri profesionale dhe punë. Por për shumë gjëra problemet do të mundë të zgjidheshin vetëm me vullnet të sinqertë politik. Por liderët politikë këtë nuk e duan, sepse për ta është më mirë të ketë ndikim politik në gjyqësor, të ketë ndikime në prokurimin publik, të ushtrojnë presion ndaj mediave dhe ta mbajnë të politizuar administratën publike. Këtë madje e konsiderojnë si privilegj që u takon. Derisa të jetë kështu nuk do të kemi edhe për shumë vite raporte pozitive të progresit.
Raporti i fundit i progresit do të duhej të merrej seriozisht nga Qeveria dhe nga spektri i gjerë politik dhe shoqëror në Kosovë. Raport pozitiv të progresit, për nga natyra e tij, nuk mund të ketë. Kur të vijë koha që për një shtet kandidat raporti te jetë krejtësisht pozitiv, atëherë ai shtet do të jetë në prag të anëtarësimit në BE. Shtetet për të cilat bëhen raportet janë shumë larg nga anëtarësimi në BE e Kosova është edhe më larg se të tjerët.
Pra, Kosova duhet ta kuptojë këtë raport progresi si shikim në pasqyrë. Është realitet. Por edhe BE-ja duhet t’i kuptojë më seriozisht raportet e veta të Progresit. Jo vetëm në rastin e Kosovës, por edhe në rastet e shteteve të tjera Komisioni Evropian mendon se mjafton që problemet dhe shqetësimet t’i përmendin në raportin e Progresit, por gjatë tërë vitit pa problem të punojnë pikërisht me ata të cilët janë përgjegjësit kryesorë për gjendjen e tillë, për shkak të oportunizmit momental politik. Me mënyrën se si BE-ja është sjellë deri më tash, pas raporteve të Progresit u ka dhënë mundësi strukturave politike në Ballkan që të përgatiten se si ta përballojnë një javë para dhe pas publikimit të Raportit të Progresit dhe pastaj të vazhdojnë si zakonisht me të vjetrën deri tek raporti i radhës. BE-ja duhet të jetë më serioze edhe në dhënien e perspektivës së qartë të avancimit drejt integrimit për ato vende që e kanë merituar, në këtë rast Shqipërisë dhe Maqedonisë, sepse duke mos e bërë këtë e ul edhe më shumë peshën e raporteve të progresit. Për strukturat politike në Ballkan pranimi që të bëhet ajo që kërkohet në Raport Progresi, do të ishte edhe pranim i heqjes dorë nga privilegjet. Këtë nuk e kanë të lehtë ta bëjnë, sidomos jo nëse si kundërshpërblim nuk dinë se çfarë mund të përfitojnë. E sa për përfitimet e qytetarëve nga përmirësimi i kushteve të tyre të jetës, duke i zbatuar reformat Evropiane, kjo për strukturat politike nuk është prioritet kryesor.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<2053>
Title:<https://www.koha.net/veshtrime/87823/ne-be-hyn-shqiperia-e-jo-partite-e-saj-politike/>
Content:<
Problemi i drogës në Shqipëri nuk ka përfunduar me ardhjen e Edi Ramës dhe të PS-së në pushtet e as nuk ka filluar me largimin e Sali Berishës dhe të PD-së nga pushteti. Këtë e dinë në BE, siç e dinë se ky problem për një kohë të gjatë ka qenë aq i rëndë, saqë Shqipëria nuk ka pasur as kapacitete ta luftojë. E shpesh nuk ka pasur as vullnet të vendosur politik që kjo të ndodhë. Tash kur duket se ekziston vullneti politik, me ndihmën e aleatëve krijohen edhe kapacitetet për ta luftuar. Kjo ka ndihmuar që të vlerësohet se Shqipëria meriton nisjen e negociatave të anëtarësimit, që është lajm i cili duhet t’i gëzojë edhe Qeverinë, edhe opozitën
Para 18 vjetësh në Zagreb ishte zhvilluar Samiti i parë i vendeve të Ballkanit Perëndimor dhe të Bashkimit Evropian, ku u përmend perspektiva e integrimit të këtij rajoni në BE. Ky premtim u formula fuqishëm tre vjet më vonë në Selanik të Greqisë. Por prej atëherë vetëm Kroacia arriti të kalojë tërë qarkun dhe të bëhet anëtare e plotë e Bashkimit Evropian. Vendet e tjera, me sukses të ndryshueshëm, po ecin shumë ngadalë në këtë rrugë, ndërsa për disa, si Kosova, kjo rrugë praktikisht ende nuk është hapur. Të gjitha vendet që kanë dalë nga shpërbërja e ish-Jugosllavisë kanë pasur disa probleme karakteristike që kanë qenë trashëgimi nga e kaluara e afërt. Bosnjë-Hercegovina ka qenë shumë e goditur nga lufta dhe ndasitë ndëretnike ende nuk janë tejkaluar. Ato po e mbajnë vendin ende në një gjendje jofunksionale. Serbia ka qenë dhe vazhdon të jetë vend që duke ushtruar agresion ndaj fqinjëve ishte fajtore për luftërat që shpërthyen. Ndërkohë ajo ishte në një bashkësi me Malin e Zi dhe fitoi pavarësinë pa e kërkuar fare, pasi të gjithë rreth saj u pavarësuan dhe Serbia mbeti vetëm. Maqedonia ka pasur problemet e brendshme ndëretnike dhe problemin deri tash të pakapërcyeshëm me Greqinë rreth emrit. Mali i Zi është shtet i ri dhe ka humbur shumë kohë në bashkësi me Serbinë. Kosova nuk është ende vend i njohur si shtet i pavarur nga të gjitha shtetet anëtare të BE-së, dhe kjo ia mban të mbyllur rrugën drejt anëtarësimit në BE për momentin.
Por çfarë problemesh ka Shqipëria? Kryesisht ajo përballet me probleme të brendshme, të cilat janë reflektuar edhe në avancimin e saj drejt BE-së. Me përjashtim të Bosnjë-Hercegovinës dhe Kosovës të gjitha shtetet e tjera janë para Shqipërisë në këtë proces. Ajo ka qenë më e ngadalshme. Ka aplikuar për anëtarësim në BE në vitin 2009, ndërsa statusin e kandidatit e ka marrë në vitin 2014. Tash gati nëntë vjet prej kur kishte kërkuar anëtarësimin ende nuk ka as një datë për të nisur negociatat e anëtarësimit. Natyrisht se në Shqipëri ka shumë sfida që janë të lidhura me transicionin. Por gati 30 vjet pas rënies së komunizmit nuk mund të arsyetohen të gjitha këto ngecje me regjimin e ashpër komunist të Enver Hoxhës. Ka sot shtete të suksesshme në BE që kanë qenë po ashtu komuniste. Problem në Shqipëri ka qenë konflikti i vazhdueshëm politik i cili ka parandaluar çfarëdo përparimi konkret në rrugën drejt BE-së. Gjithçka ka qenë në Shqipëri aq e polarizuar dhe e politizuar, saqë gjithmonë ata që ishin në opozitë kritikonin për inat të atyre në pushtet edhe vetë shtetin e tyre. Të drejtën për të qenë patriotë, të pakorruptuar, heronj të drejtësisë gjithmonë e kanë kuptuar si pronësi të tyren, ndërsa për kundërshtarët politikë gjithmonë i kanë pasur akuzat më të rënda për kriminalitet. Epitetet “vrasës”, “trafikant droge” “kriminel” rrallë kund në botën demokratike përdoren aq lehtë për politikanët si në Shqipëri, dhe atë pa kurrfarë pasojash, pos pasojave për popullin dhe shtetin. Në secilin vend ndodhin garat e shpesh edhe konfliktet politike. Por askund në Evropë kjo nuk është sikur në Shqipëri. Edhe tash kur më në fund Komisioni Evropian rekomandon nisjen e negociatave të anëtarësimit në BE për Shqipërinë, në këtë shtet vazhdojnë konfliktet e ashpra mes opozitës dhe Qeverisë. Nëse Shqipëria do që të avancojë drejt integrimeve evropiane, për të kapur hapin me vendet e tjera të rajonit, atëherë duhet të kuptohet edhe në këtë vend se së paku për këtë qëllim duhet të jenë njëzëri të gjithë, opozita dhe Qeveria. Sepse në BE nuk hyjnë partitë politike, por shtetet.
Tash pas shumë vjetësh Shqipëria ka një shans të bëjë një hap të madh. Ajo në paketën e fundit të zgjerimit dhe në raportet e progresit të Komisionit Evropian vlerësohet për suksesin në rezultatet që po sjellin procesi i vetingut dhe reforma në drejtësi. Prandaj Komisioni Evropian pritet të rekomandojë hapjen e negociatave të zgjerimit. Të njëjtën gjë Komisioni do ta bëjë edhe për Maqedoninë, por për të kjo nuk është ndonjë risi, pasi Komisioni këtë rekomandim e ka dhënë shtatë herë deri me tash, por negociatat nuk janë hapur për shkak të bllokadës së Greqisë në Këshillin e BE-së. Por për Shqipërinë është hera e parë që bëhet një rekomandim i tillë.
“Shqipëria ka vazhduar të bëjë përparim të qëndrueshëm në implementimin e pesë prioriteteve kyç për hapjen e negociatave të anëtarësimit. Reforma e administratës publike është konsoliduar, me qëllim të rritjes së profesionalizimit dhe depolitizimit. Janë ndërmarrë veprime shtesë për të përforcuar pavarësinë, efikasitetin dhe llogaridhënien e institucioneve gjyqësore, posaçërisht përmes avancimit të reformës së drejtësisë. Kjo përfshin dhe rezultatet e para të prekshme në rivlerësimin e të gjithë gjykatësve dhe prokurorëve”, thuhet për Shqipërinë. Dhe më pas jepet edhe rekomandimi:
“Në dritën e përparimit të arritur, Komisioni Evropian rekomandon që negociatat e anëtarësimit të hapen me Shqipërinë. Mbajtja dhe thellimi i momentit të tanishëm të reformave në fushën kyç të sundimit të ligjit, sidomos në të gjitha pesë prioritetet kyç, dhe vazhdimi i dhënies së rezultateve konkrete dhe të prekshme në rivlerësimin e gjykatësve dhe prokurorëve, do të jenë vendimtarë për progresin e mëtejmë të Shqipërisë. Për të mbështetur këtë komisioni do të zbatojë qasjen e forcuar për negocimin e kapitujve për drejtësinë, gjyqësorin dhe të drejtat themelore, lirinë dhe sigurinë” thuhet këtu.
Reformën në drejtësi duhet ta kuptojnë edhe opozita, edhe Qeveria si diçka të dobishme për të gjithë, siç po e kupton edhe populli. Sepse edhe nëse dikujt mund t’i konvenojë sot ndonjë gjykatës apo prokuror i dyshuar për korrupsion, shoqëria asnjëherë nuk do të ketë dobi nga njerëz të tillë që ndajnë drejtësinë. Prandaj nuk është e rastësishme pse BE-ja pikërisht këtë e ka vënë si kusht për Shqipërinë dhe pse vlerësimi se ky kusht po përmbushet i hap dyert rekomandimit për nisjen e negociatave.
Në vend që të bëjë fushatë kundër vendit të vet, me motivin se në këtë mënyrë po luftohet Qeveria, opozita duhet të ndihmojë që Shqipëria të marrë datën për nisjen e negociatave, sepse tash pas rekomandimit të Komisionit Evropian puna kalon tek shtetet anëtare.
Për të marrë pra një datë për nisjen e negociatave të anëtarësimit, Shqipërisë i duhet mbështetje e njëzëshme e të gjitha vendeve anëtare të BE-së në takimin e Këshillit Evropian, që zhvillohet në muajin qershor të këtij viti. Dhe tek shtetet anëtare entuziazmi nuk është aq i madh sa në Komisionin Evropian, së paku tek disa shtete anëtare. Fundi i fundit vetëm një herë merret data për nisjen e negociatave, sikurse vetëm një herë u dha statusi i kandidatit. Qeveritë do të shkojnë e vijnë derisa Shqipëria të bëhet anëtare e BE-së. Gjatë procesit të integrimit në BE në Kroaci janë ndërruar pesë qeveri.
Nuk duhet krejtësisht hedhur po ashtë kritikat për krim të organizuar dhe trafikime në Shqipëri. Jo vetëm vendet e BE-së, por edhe vetë Qeveria e Shqipërisë është e vetëdijshme për këtë problem. Shqipëria ka probleme serioze me këtë, por e mira është se tash ka filluar seriozisht, me mbështetje të BE-së dhe të disa vendeve anëtare, t’i luftojë këto. Madje duke qenë e hapur për vendet që kanë dyshime që t’i dërgojnë edhe shërbimet e tyre në Shqipëri për operacione të përbashkëta të shkatërrimit të grupeve të krimit të organizuar. Por është e pakuptimtë që kjo të bëhet si betejë mes partive politike. Problemi i drogës në Shqipëri nuk ka përfunduar me ardhjen e Edi Ramës dhe të PS-së në pushtet e as nuk ka filluar me largimin e Sali Berishës dhe të PD-së nga pushteti. Këtë e dinë në BE, siç e dinë se ky problem për një kohë të gjatë ka qenë aq i rëndë, saqë Shqipëria nuk ka pasur as kapacitete ta luftojë. E shpesh nuk ka pasur as vullnet të vendosur politik që kjo të ndodhë. Tash kur duket se ekziston vullneti politik, me ndihmën e aleatëve, krijohen edhe kapacitetet për ta luftuar. Sepse nuk është problem vetëm i Shqipërisë, por më gjerë i Evropës dhe nuk vjen ky problem vetëm nga Shqipëria. Sikurse grupet e krimit të organizuar që janë të lidhura pa dallim etnie dhe shteti, ashtu edhe lufta kundër tij kërkon koordinim ndërkufitar dhe ndërkombëtar. Dhe kjo tash po ndodh. Nisja e negociatave të anëtarësimit në BE do t’u jepte një shtytje të re proceseve pozitive në Shqipëri dhe ky proces do ta ndryshonte për të mirë gjithë vendin dhe shoqërinë. Prandaj tash duhet të shfrytëzohet periudha dymujore për të bindur të gjitha shtetet se edhe Shqipëria meriton nisjen e negociatave, jo pse i ka zgjidhur të gjitha problemet, por për shkak se është e gatshme të bëjë një gjë të tillë. Dhe kjo bëhet më e lehtë në një proces korrekt të negociatave të anëtarësimit.
© KOHA. Të gjitha të drejtat janë të rezervuara.

Komentet


Vakti20/04/2018 09:57
Po pra, se shqiptarët s´e meritojnë një gjë të till-ë. Edhe po hyn Shqipëria se po frigohen nga Rusia, se përndryshe kurr Ballkani s`do të bahej pjesë e BE-së. Sepse s`e meritojnë një gjë të tillë.



Shto koment





Posto
</form>


>
Index:<2054>
Title:<https://www.koha.net/veshtrime/86362/samiti-i-sofjes-do-tu-ofroje-vendeve-te-ballkanit-me-pak-se-ai-i-selanikut-para-15-vjetesh/>
Content:<
Përderisa Deklarata e Samitit të Selanikut i referohej në disa raste “zgjerimit”, “anëtarësimit në BE”, “integrimit në BE”, në Deklaratën e Sofjes, nëse nuk ndryshon diçka ndërkohë, asnjë nga këto terme të sakta nuk do të përdoret, por vetëm terme boshe si “perspektiva evropiane” dhe “rruga evropiane”. Kjo e bën këtë samit të jetë shumë larg edhe nga ajo që vendeve të Ballkanit Perëndimor u ishte ofruar në Selanik para 15 vjetësh, edhe pse do të ishte më e logjikshme që tash t’u ofrohet më shumë dhe një perspektivë më e qartë.
A është diçka sukses apo dështim varet nga pritjet. Kështu do të jetë edhe me vlerësimin e Samitit të Sofjes, ku pritet të mblidhen liderët e 28 shteteve të BE-së dhe “partnerët” nga Ballkani Perëndimor. Jo, nuk është gabim, vërtet në letër presidentët apo kryeministrat e BE-së do të jenë nga “shtetet”, ndërsa ata të Ballkanit nga “parterët”. Kjo qëllimisht për shkak të Kosovës, e cila nuk njihet si shtet i pavarur nga të gjitha vendet e BE-së, dhe si pasojë as nga BE-ja.
Kjo ka bërë që, sikur në vitin 2000 në Samitin e Zagrebit, dhe në vitin 2003 atë të Sofjes, pjesëmarrja e Kosovës dhe forma me të cilën do të trajtohet ajo të jetë tema kryesore politike në përgatitjet e këtij samiti. Kjo dëshmon edhe një herë se sa pak serioze BE-ja është në politikën e saj ndaj rajonit të Ballkanit Perëndimor kur nuk ka ende përgjigje as në pyetjen se sa shtete ekzistojnë në rajon, dhe si pasojë sa kandidatë për anëtarësim të ardhshëm në BE.
Debati tash e sa javë më shumë është zhvilluar rreth asaj se për çfarë nuk bën të jetë ky samit, sesa për çfarë do të jetë. Kështu, në përgatitje të samitit, siç i kanë konfirmuar “Kohës Ditore” disa burime diplomatike, duhet adresuar shqetësimet e Spanjës dhe të disa shteteve të tjera që nuk e kanë njohur Kosovën, dhe po ashtu edhe kërkesat e disa shteteve shumë të rëndësishme të BE-së që në asnjë mënyrë nuk duan që ky samit të jetë për zgjerim.
Në draftin e përgatitur për këtë samit, në të cilin janë duke punuar strukturat e BE-së dhe të vendeve anëtare, para se të konsultohen edhe “partnerët” nga Ballkani Perëndimor, nuk përmendet në asnjë vend “zgjerimi i BE-së”, por vetëm programe dhe projekte të konektivitetit, luftës kundër terrorizmit dhe radikalizmit, ripajtimi dhe agjenda digjitale për Ballkanin Perëndimor.
Do të ketë shumë kërkesa për “partnerët” nga Ballkani Perëndimor, që nga lufta kundër krimit të organizuar dhe korrupsionit, bashkëpunimi në çështjet e migracionit, e deri te tejkalimi i problemeve që kanë mbetur nga e kaluara. Më së shumti në samit pritet të përmendet konektiviteti dhe të gjitha dimensionet e tij nga transporti, energjia, konektiviteti socioekonomik, digjital, ekonomik dhe njerëzor.
Pjesëmarrja e Kosovës ka qenë mjaft e diskutueshme edhe në dy samitet historike të BE-së me Ballkanin. Në Samitin e Zagrebit në vitin 2000, Kosovën e kishte përfaqësuar Bernard Kouchner, shefi i atëhershëm i UNMIK-ut, dhe atë jo në të gjitha takimet formale. BE-ja në atë kohë nuk donte ta irritonte Serbinë. Në Samitin e Selanikut, Kosovën e kishin përfaqësuar së bashku shefi i atëhershëm i UNMIK-ut, Michael Steiner, së bashku me presidentin e atëhershëm Ibrahim Rugova dhe me kryeministrin Bajram Rexhepi. Greqia si organizatore nuk kishte pranuar shantazhet e Serbisë që, nëse ftohet Kosova ata nuk do të merrnin pjesë. Por në Deklaratën e Samitit, pjesëmarrja e Kosovës nuk figuron, por vetëm pjesëmarrja e të dërguarit të posaçëm të sekretarit të përgjithshëm të OKB-së në Kosovë.
Por të dy këto samite ishin zhvilluar në kohën kur Kosova ende nuk kishte status, ndërsa tash pjesëmarrja e Kosovës duket të jetë edhe më problematike sesa më parë, për shkak se në BE nuk ka unitet rreth Kosovës. Kështu, në fund, i tërë debati për mënyrën e pjesëmarrjes do të vërë në hije përmbajtjen e vërtetë të këtij samiti, i cili mund të jetë sukses konkret në temat që do të diskutohet, por dështim në aspektin politik, sepse më shumë sesa unitet BE-ja do të dëshmojë ndasitë që ekzistojnë jo vetëm rreth Kosovës, por në përgjithësi rreth procesit të zgjerimit.
Pa marrë parasysh se si do të zgjidhet dilema për të siguruar pjesëmarrje “inkluzive”, pra edhe të të gjitha vendeve të BE-së e edhe të gjithë “partnerëve” nga Ballkani Perëndimor, ata që kanë pritur shumë nga ky samit në aspektin e procesit të zgjerimit të BE-së do të jenë të zhgënjyer. Nga ky samit nuk do të dalë asgjë konkrete, as e re. Madje sa i përket perspektivës së avancimit drejt anëtarësimit në BE do të jetë shumë më pak ambicioz sesa që ishte para 15 vjetësh, në kohën kur u zhvillua samiti në Neo Marmaras afër Selanikut. Kjo shihet qartë nëse bëhet një krahasim i Deklaratës së Samitit të Selanikut me atë që pritet të miratohet në Sofje.
Deklarata e Samitit të Selanikut thoshte mes të tjerash:
“BE-ja rithekson mbështetjen e parezervë për perspektivën evropiane të Ballkanit Perëndimor. E ardhmja e Ballkanit është në Bashkimin Evropian. Zgjerimi që po vazhdon dhe nënshkrimi i Traktatit të Athinës (traktati i anëtarësimit në BE për 10 shtete) në prill 2003 frymëzojnë dhe inkurajojnë shtetet e Ballkanit Perëndimor që të ndjekin të njëjtën rrugë të suksesshme. Përgatitjet për integrim në strukturat evropiane dhe anëtarësimi final në Bashkimin Evropian, përmes adoptimit të standardeve evropiane, janë tash një sfidë e madhe përpara”.
Ndërsa sa janë zvogëluar ambiciet 15 vjet më vonë shihet nga ajo se çfarë përmban tash drafti i Deklaratës së Sofjes, ku nuk përmend as zgjerimin e as mbështetjen për anëtarësim në BE, por vetëm në mënyrë abstrakte dhe filozofike flet për “perspektivën evropiane” apo edhe më abstrakte për “rrugën evropiane”.
“BE rithekson mbështetjen e parezervë për perspektivën evropiane të Ballkanit Perëndimor. Rruga evropiane mbetet e bazuar në kriteret e vendosura dhe në meritat individuale. Partnerët nga Ballkani Perëndimor rikonfirmojnë përkushtimin për perspektivën evropiane si zgjidhje e tyre e vendosur strategjike, dhe riforcojnë përpjekjet e tyre për të arritur këtë qëllim”.
Përderisa Deklarata e Samitit të Selanikut u referohej në disa raste “zgjerimit”, “anëtarësimit në BE”, “integrimit në BE”, në Deklaratën e Sofjes, nëse nuk ndryshon diçka ndërkohë, asnjë nga këto terme të sakta nuk do të përdoret, por vetëm terme boshe si “perspektiva evropiane” dhe “rruga evropiane”. Kjo e bën këtë samit të jetë shumë larg edhe nga ajo që vendeve të Ballkanit Perëndimor u ishte ofruar në Selanik para 15 vjetësh, edhe pse do të ishte më e logjikshme që tash t’u ofrohet më shumë dhe një perspektivë më e qartë se para 15 vjetësh. Edhe pse kanë shumë probleme vendet e rajonit, me gjithë procesin e ngadalshëm, kanë bërë, megjithatë, një rrugë të konsiderueshme drejt integrimit. Në kohën e Samitit të Selanikut asnjë nga vendet e Ballkanit nuk kishte as status kandidati, ndërsa vetëm Kroacia, dhe atë vetëm dy muaj para këtij samiti, kishte aplikuar për anëtarësim. Kosova nuk e kishte të zgjidhur statusit dhe Deklarata e samitit mbështeti qasjen “standardet para statusit”. Tash katër shtete kanë status kandidati (Shqipëria, Maqedonia, Mali i Zi dhe Serbia), një është në procedurën e marrjes së statusit të kandidatit (Bosnjë-Hercegovina). Mali i Zi dhe Serbia kanë avancuar në negociatat e anëtarësimit, ndërsa Shqipëria dhe Maqedonia presin t’i nisin këto negociata. Kosova ka një Marrëveshje të Stabilizim-Asociimit dhe po mendon të aplikojë për anëtarësim në BE. Shumë pak nëse merret parasysh se kanë kaluar 15 vjet, por megjithatë është një rrugë e kaluar. Kroacia është e vetmja që bëri tërë rrugën dhe tash e 5 vjet është anëtare e BE-së. Por tash mungesa e entuziazmit për zgjerim në BE është shumë e qartë
Arsyet pse është kështu janë të qarta. Së pari, është mungesa e liderëve guximtarë dhe vizionarë në BE sot krahasuar me 15 vjet më herët. Së dyti, është ndryshimi i disponimit në vendet e BE-së dhe tek qytetarët evropianë rreth zgjerimit. Ish-presidenti i Komisionit Evropian, Romano Prodi, këtë e pati definuar para 5 vjetësh kështu: “Në kohën tonë kishim Evropën e shpresës e sot kemi Evropën e frikës”. Dhe Prodi, si mbështetës i fuqishëm i zgjerimit, e i tillë ka mbetur edhe sot, kishte të drejtë. Vërtet zgjerimi i BE-së atëherë shihej si projekt paqeje, si shpresë, si ideal i një gjenerate e cila po e bashkonte Evropën. Zgjerimi sot shihet më shumë si frikë se mos në BE po hyjnë vendet e pazhvilluara të Ballkanit, ku lulëzojnë krimi i organizuar dhe korrupsioni. Liderët e sotëm të BE-së nuk kanë guxim të kërkojnë përshpejtimin e anëtarësimit të Ballkanit në BE, me çka do të përmbyllej përfundimisht edhe projekti i bashkimit të Evropës, e as të premtojnë se një gjë e tillë është e mundur në të ardhmen. Ata nuk kanë guxim as të thonë se zgjerimi nuk është në plan në një të ardhme. E dinë se perspektiva e anëtarësimit në BE ndihmon në qetësimin e rajonit, por problemi qëndron në faktin se edhe politikanët e rajonit e kanë mësuar lojën, flasin për integrime në BE dhe për “standarde evropiane”, por në anën tjetër punojnë për të shkuar në drejtim të kundërt nga këto standarde.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<2055>
Title:<https://www.koha.net/veshtrime/85006/te-gjithe-e-arrestuan-gjuriqin-askush-nuk-i-arrestoi-turqit/>
Content:<
Prej së enjtes, 29 mars, Kosova nuk do të jetë më e njëjtë. Prej kësaj date, për shkak të arrestimit të 6 shtetasve turq, Kosova më nuk do të trajtohet si shtet ku ka siguri juridike. Është vështirë të thuhet se a është tragjedi më e madhe nëse liderët politikë nuk e kanë ditur, apo nëse ata kanë bashkëpunuar në këtë operacion. Tragjedia e Kosovës është edhe padija e liderëve, edhe intrigat e tyre. Fati personal i liderëve politikë është më pak i rëndësishëm tash sesa e ardhmja e Kosovës si shtet funksional. Lojërat personale politike e kanë sjellë tash Kosovën në një kaos të ri. Me këtë veprim do të dëmtohen edhe raportet miqësore me popullin dhe shtetin e Turqisë, e Kosova do të largohet nga standardet evropiane.
Para shumë muajsh në Bruksel kishte shkaktuar huti një deklaratë e presidentit të Kosovës, Hashim Thaçi, se “ata që janë terroristë për Turqinë janë edhe për Kosovën”. Në atë kohë e tërë BE-ja dhe NATO-ja e kishin dënuar tentimin e grusht shtetit në Turqi dhe i kishin shprehur mbështetje Qeverisë turke. Por as atëherë e as sot në Bruksel nuk duan që kriteret për shpalljen e njerëzve si “terroristë” të jenë të njëjta me ato të autoriteteve turke, sepse, besojnë në Bruksel, ka mundësi që kjo të shfrytëzohet për të goditur kundërshtarët politikë. Dhe shqetësimi ishte se Kosova, nëse Thaçi e thoshte të vërtetën, do të pranonte se edhe aktivistë të shoqërisë civile, edhe gazetarë, edhe akademikë, janë terroristë. Ndaj kësaj deklarate të Thaçit atëherë nuk kishte reagim zyrtar, por privatisht pati pak shqetësim. Kjo, për shkak se Kosova, si vend që fitoi pavarësinë me mbështetje ndërkombëtare, jo vetëm nga Turqia, por edhe nga vendet e Perëndimit, e që synon të arrijë standardet evropiane, do të duhej që edhe kriteret për të konsideruar dikë terrorist t’i përshtatë me Bashkimin Evropian. Thaçin nuk e morën shumë seriozisht, për shkak se ai këtë deklaratë ka mundur ta thoshte i impresionuar nga mikpritja që iu kishte bërë në Turqi. Dhe nuk do të ishte hera e parë që ai të thotë diçka që tingëllon mirë në veshët e mikpritësve.
Por ajo deklaratë e Thaçit e asaj kohe mund të fitojë konotacion tjetër tash, pasi Kosova lejoi që dikush në territorin e saj, me apo pa dije të autoriteteve përkatëse, të arrestojë gjashtë shtetas të Turqisë dhe, me sa dihet deri tash, ka lejuar që ata pa procedura të duhura, pa të drejtë që të shprehen, pa inkuadrimin e organeve kosovare të drejtësisë, të sillen në Turqi, ku janë të akuzuar për terrorizëm.
Thaçi nuk e sqaroi qëndrimin e tij rreth rastit. Më shumë e arsyetoi sesa që e dënoi. Kjo është në stilin e tij, sepse me këtë mund të marrë meritat në Ankara, ndërsa përgjegjësinë në Kosovë dhe para syve të shoqërisë evropiane tua lërë “dështimit të institucioneve të Kosovës”.
Kosova ka të drejtë dhe nevojë të madhe që ta dijë deri në fund qëndrimin e liderëve të saj. Nëse është dashur që ata të dorëzoheshin, le të jetë ashtu, dhe t’i bartim përgjegjësitë. Nëse nuk duam t’i respektojmë standardet evropiane të sigurisë juridike, të drejtat themelore të njeriut, edhe këtë kemi të drejtë legjitime ta bëjmë. Por këtë duhet thënë qartë. Nëse duam që në konfliktin e brendshëm në Turqi dhe në acarimin e raportit të Qeverisë turke me Perëndimin të jemi në anën e Turqisë, edhe për këtë kemi të drejtë legjitime. Kemi të drejtë të jemi aq të irrituar me BE-në, saqë të orientohemi nga Turqia, sikurse Serbia është e orientuar nga Rusia. Dhe pasi edhe Turqia e Rusia kanë tash lidhje të forta, kjo mund të jetë një orientim i ri i Kosovës. Pse jo? Por duhet thënë këtë e jo të vazhdojmë të flasim për “orientim evropian” e të veprojmë në drejtim të kundërt.
Nuk mjafton që kryeministri t’i shkarkojë ministrin e Brendshëm dhe shefin e Agjencisë së Zbulimit. Madje nuk dihet se a janë shkarkuar efektivisht ende apo jo. Dhe është vërtet enigmë e madhe se a kanë qenë ata vërtet të përfshirë apo jo, apo a kanë qenë ata të vetmit që kanë qenë të përfshirë. Nëse është për t’iu besuar mediave në Turqi, janë dy ministri të tjera të Kosovës që thuhet se kanë bashkëpunuar në realizimin e këtij operacioni. E përditshmja “Hurriet” në gjuhën angleze ka shkruar, duke u mbështetur në burimet e shërbimeve të Turqisë, se ka pasur bashkëpunim “në nivelin më të lartë” me Ministrinë e Jashtme dhe atë të Drejtësisë. Pra, me ministritë që udhëhiqen nga zëvendëskryeministri i parë, Behgjet Pacolli, dhe ajo që udhëhiqet nga Abelard Tahiri. Dhe kjo do të duhej të jetë e logjikshme, sepse për ekstradimin e të huajve rol kyç do të duhej të kishin pikërisht këto dy ministri. Bëhet fjalë për një çështje jo vetëm të brendshme, por edhe të jashtme dhe të drejtësisë. Kosovarët që kanë pasur rast të arrestohen me akuza për krime lufte të lëshuara nga Serbia e dinë këtë procedurë, e këtu janë edhe kryeministri i Kosovës (i ndalur në Francë) edhe presidenti (i ndalur në Hungari). Ata ishin arrestuar nga policia, por procedura kishte shkuar deri në lirim përmes Ministrisë së Drejtësisë dhe komunikimi përmes ministrive të jashtme.
I njëjti medium i Turqisë ka shkruar se deri tash Pakistani, Sudani dhe Afganistani kanë ekstraduar në Turqi pjesëtarë të FETO-s, ndërsa Kosova po bëhet shteti i parë në Ballkan dhe në “Kontinentin Evropian” që bën një gjë të tillë. Në mënyrë triumfale nga autoritetet e Turqisë kjo u mor si dëshmi për të kërcënuar FETO-istët se “as në Evropë nuk mund të jeni më të sigurt”.
Kosovarët kanë të drejtë dhe nevojë të dinë edhe qëndrimin e vendeve të Quintit. Sepse nëse ata nuk deklarohen qartë, atëherë lë përshtypjen se e tërë kjo punë është bërë edhe me lejen e tyre. Dhe këtë qëndrim duhet ta shprehin qartë e jo vetëm me deklarata diplomatike se “sundimi i ligjit është i domosdoshëm”. Sepse për dikë pikërisht arrestimi i 6 shtetasve turq mund të jetë dëshmi se në Kosovë ekziston sundimi i ligjit, por për të tjerët kjo mund të jetë dëshmi se nuk ekziston sundimi i ligjit. Pasi që në Kosovë dhe më gjerë ekziston bindja se liderët e sotëm janë aty dhe për shkak të votave, por edhe për shkak se “të huajt duan ashtu”, vendet e Quintit dhe BE-ja duhet të deklarohen qartë se si e shohin këtë akt. Për qytetarët e Kosovës do të jetë edhe një goditje nëse BE-ja vazhdon të jetë e paqartë në prononcime e në të njëjtën kohë këtë rast ta marrë si dëshmi për të mos liberalizuar vizat. E parakusht i parezervë për liberalizim vizash, për të cilin as nuk negociohet e as që duhet të jetë në Udhërrëfyes, është ekzistimi i shtetit ligjor, sigurisë juridike dhe mbrojtja e të drejtave themelore të njeriut.
Ajo që do të jetë si pasojë e rëndë për Kosovën nuk janë vetëm reagimet politike. Ato edhe mund të kamuflohen përmes frazave diplomatike. Por Kosova tash ka filluar të jetë në shënjestër të organizatave ndërkombëtare për mbrojtjen e të drejtave të njeriut. Dhe nëse nga to konsiderohet si vend ku nuk janë më të siguruara këto të drejta, atëherë duhet harruar liberalizimin e vizave, jo vetëm për sivjet, por për disa vjet me radhë. Dhe duhet shtuar kësaj edhe frikën e shtetasve të huaj që vijnë në Kosovë, përfshirë edhe investuesve potencialë. Sepse autoritetet e Turqisë kanë edhe një varg shtetasish të BE-së që i konsiderojnë dhe kërkojnë me dyshime për terrorizëm apo për ndihmë terroristëve. A mund të arrestohen edhe ata potencialisht në Kosovë. "Garancitë" e liderëve politikë të Kosovës se “kurrë më kjo nuk do të ndodhë” nuk i merr askush seriozisht më.
Prej së enjtes, 29 mars, Kosova nuk është më e njëjtë. Prej kësaj date, për shkak të arrestimit të 6 shtetasve turq, Kosova më nuk do të trajtohet si shtet ku ka siguri juridike. Është vështirë të thuhet se a është tragjedi më e madhe nëse liderët politikë nuk e kanë ditur apo nëse ata kanë bashkëpunuar në këtë operacion. Tragjedia e Kosovës është edhe padija e liderëve, edhe intrigat e tyre. Fati personal i liderëve politikë është më pak i rëndësishëm tash sesa e ardhmja e Kosovës si shtet funksional. Lojërat personale politike e kanë sjellë tash Kosovën në një kaos të ri. Me këtë veprim do të dëmtohen edhe raportet miqësore me popullin dhe me shtetin e Turqisë, e Kosova do të largohet nga standardet evropiane.
Sa i përket arrestimit tjetër që ka ndodhur në Kosovë, atij të Marko Gjuriqit, të gjithë politikanët jo vetëm se thonë se i dinë të gjitha hollësitë, por thonë se kanë qenë direkt të përfshirë, duke qenë tërë kohën të informuar. Pra, ata nuk paskan pasur ide se çfarë po ndodhë në Prishtinë, por e paskan ditur në detaje se çfarë po ndodh në veri të Kosovës, ku njësitë speciale vetëm shkuan për ta arrestuar Gjuriqin e u kthyen.
Edhe arrestimi i Gjuriqit dhe mënyra se si u mbulua në Kosovë do të ketë pasoja. Askush nga bashkësia ndërkombëtare nuk e vë në pikëpyetje të drejtën e Kosovës për ta arrestuar atë. Madje ai dhe presidenti i Serbisë, Aleksandar Vuçiq, vetë e provokuan këtë arrestim. Vuçiqi të premten në televizionin serb, duke iu kërcënuar autoriteteve të Kosovës, tha se “do të lejoni, lejoni apo jo, ai do të shkojë, dhe të shohim se si do të veproni në këtë drejtim”. Në Bruksel sqarojnë se Beogradi, me gjasë qëllimisht, tek të premten pasdite i kishte njoftuar autoritetet e Kosovës se Gjuriqi do të shkonte në Kosovë. Kjo, sipas interpretimit të Serbisë mjafton, sepse njoftimi duhet të dërgohet 24 orë më herët sesa që ndodh vizita. Por këtu ekziston një detaj tjetër; se ky 24-orësh vlen vetëm për ditët e punës. Pra, sipas kësaj, Gjuriqi ka mundur të shkonte të martën në mëngjes e jo të hënën. Pra, edhe kjo është një dëshmi për përgatitjen e skenarit të arrestimit.
Nga rasti Gjuriq të gjithë dolën fitues, pos njerëzve në Kosovë. Autoritetet e Kosovës - se ato dëshmuan se mund ta arrestojnë dhe nuk lëshojnë pe, autoritetet e Serbisë - se ai u lirua dhe “shqiptarët u frikësuan nga kërcënimi i Vuçiqit”. Pastaj presidentët Thaçi dhe Vuçiq duke iu paraqitur opinionit të tyre si trima e bashkësisë ndërkombëtare si njerëz që arritën të ulin tensionet. Pra, nuk është hera e parë që të provokohen skandale të tilla, të nxiten tensione, të ndizet zjarr dhe pastaj të njëjtët të paraqiten si zjarrfikës, dhe të gjithë tu brohorasin.
Por ajo që në Bruksel ua zënë për të madhe autoriteteve të Kosovës është defilimi i panevojshëm, dhe poshtërues, i Marko Gjuriqit para ndërtesës së Policisë në Prishtinë. Ka edhe të tillë në Bruksel që mendojnë se njësitë speciale ROSU kanë ushtruar “përdorim të tepruar të forcës” gjatë arrestimit. Dhe në fund mund të shfrytëzohet e gjithë kjo si një argument se “serbët kanë frikë nga njësitë speciale të Kosovës” dhe që të kërkohet që as ROSU e as FSK në të ardhmen të mos mundë të shkojnë në veri të Kosovës. Me këtë vetëm avancohen skenarët e ndarjes së Kosovës.
Por, sikur në rastin Gjuriq, ashtu edhe në atë të arrestimit të gjashtë shtetasve të Turqisë, duket se llogaritë janë bërë bazuar në interesa personale të politikanëve e jo bazuar në interesin e Kosovës. Për rastin Gjuriq kishte reagime në Bruksel, ndërsa për rastin e 6 turqve nuk pati kush të reagonte, sepse tashmë kishin shkuar në pushimet e Pashkëve. Dhe ndoshta edhe ky moment është zgjedhur qëllimisht mu për këtë shkak. Por kur të kthehen pas pushimeve mbetet të shohim se nga do të shkojnë reagimet në Bruksel. Druajmë se nuk do të jetë mirë, sepse ka mjaft mbështetës të Kosovës në institucionet e BE-së që kanë qëndrim kritik ndaj sjelljes së autoriteteve të Turqisë karshi kundërshtarëve të tyre politikë.
© KOHA Ditore
© KOHA. Të gjitha të drejtat janë të rezervuara.

Komentet


lind09/04/2018 10:27
Kombi nuk duhet të përkulet para,influencave presioneve të askujt.
Gjenocidi Turk 500 vjeqar mbi Shqiptaret,ka krijuar tek Shqiptaret Sindromen e Stokholmit .
Sindroma e Stokholmit ... pasojat që qfaqen,vin pas në viktimat… frika fillestare nga xhelati shndërrohet gradualisht në mirënjohje, që ky po ua “shpëton” jetën ?!





lind04/04/2018 14:20
“Shqiptari nuk të Pret mikun në Besë në Kull,deri sa ai largohet në të sigurt?! ”KANUNI.



Shto koment





Posto
</form>


>
Index:<2056>
Title:<https://www.koha.net/veshtrime/83637/be-ja-te-mos-e-keqperdore-korrupsionin-e-strukturave-ne-kosove-per-ti-mbajtur-ende-qytetaret-te-izoluar/>
Content:<
Kosova është mësuar që “hapi i fundit” për të në cilindo proces të jetë pothuajse i pafund. Tash e sa vite dëgjojmë për “hapat e fundit” apo “kilometrin e fundit” në procesin e liberalizimit të vizave. Dhe atë jo vetëm nga politikanët e papërgjegjshëm të Kosovës, premtimet e të cilëve as tash nuk duhet të merren seriozisht, por edhe nga vetë zyrtarët e BE-së. Thënë të vërtetën, nga zyrtarët e BE-së asnjëherë nuk janë dëgjuar premtimet për data se kur do të hiqen vizat, e nuk dëgjohen as tash kur kosovarët mendojnë se kjo është pothuajse punë e kryer. Licitimin me data e kanë bërë politikanët e Kosovës, shpesh duke dashur që meritat t’i marrin për vete, ndërsa përgjegjësinë për vonesa kurrsesi.
Me gjithë përshëndetjet dhe mirëpritjet nga zyrtarë të BE-së, në Bruksel tërheqin vërejtjen se nuk duhet nxituar me licitime për datat e mundshme të liberalizimit të vizave, pasi në fund duhet mbështetje edhe nga vendet anëtare në Këshillin e BE-së. Tash fokusi, thonë, do të jetë në kushtin e fundit që ka mbetur, e ai është luftimi konkret i krimit të organizuar dhe korrupsionit, dhe dhënia konkrete e dëshmive se kjo po ndodh.
Kjo u pa edhe në deklaratat e para të tre përfaqësuesve të Komisionit Evropian, të cilët në njërën apo tjetrën mënyrë janë të përfshirë në këtë proces.
Në një deklaratë të përbashkët të lëshuar nga përfaqësuesja e lartë për Politikë të Jashtme dhe Siguri, Federika Mogherini, komisari për Migrim dhe Punë të Brendshme, Dimitris Avramopoulos, dhe ai për Fqinjësi dhe Negociata të Zgjerimit, Johanes Hahn, u përshëndet ratifikimi i Marrëveshjes për kufirin, por ai quhet vetëm si “një prej kritereve kyç” për liberalizimin e vizave, duke e bërë të qartë kështu se ai nuk ka qenë kushti i fundit, siç pretendohej në Kosovë. Kështu, siç kanë thënë edhe burime të ndryshme të BE-së në Bruksel, tash fokusi duhet të jetë në përmbushjen e kushtit të fundit, atij që lidhet me luftimin e krimit të organizuar dhe korrupsionit.
“Ratifikimi i sotëm i Marrëveshjes për demarkacionin e kufirit me Malin e zi, nga ana e Kuvendit të Kosovës, paraqet një arritje reale, një progres të mirëpritur dhe konkret, i cili është shumë në frymën e raporteve të mira fqinjësore, si dhe me strategjinë e re të Komisionit Evropian për Ballkanin. Ratifikimi është po ashtu përmbushje e një prej kritereve kyç për liberalizimin e vizave për Kosovën. Ashtu siç ka thënë presidenti Juncker gjatë vizitës së tij të fundit në Kosovë, është hap krucial drejt liberalizimit të vizave, që para së gjithash do të jetë në përfitim të qytetarëve të Kosovës”, thuhej në këtë deklaratë të përbashkët të lëshuar në ditën kur në Kuvendin e Kosovës u mblodhën 80 vota për ta kaluar këtë marrëveshje.
Në këtë deklaratë rikujtohet se si Komisioni Evropian që në vitin 2016 i kishte propozuar Këshillit dhe Parlamentit Evropian që të heqin vizat për Kosovën me kuptimin se Kosova do ta ratifikojë Marrëveshjen për demarkacionin e kufirit me Malin e Zi dhe do të përforcojë dëshmitë për luftë kundër krimit të organizuar dhe korrupsionit. “Vlerësimi për dëshmitë për luftë kundër krimit të organizuar dhe korrupsionit vazhdon edhe në dritën e informative të fundit që i kanë dhënë autoritetet e Kosovës”, thuhet në këtë komunikatë.
E njëjta përfundon me thirrjen që BE-ja u drejton të gjitha palëve të Kosovës për të vazhduar punën e zellshme dhe përpjekjet e suksesshme për të arritur lëvizjen pa viza për njerëzit e Kosovës dhe në interes të tërë rajonit”. Edhe përmes kësaj porosie dëshirojnë të bëjnë të qartë se rruga në përmbushjen e kritereve, edhe pse është bërë hap i madh, nuk ka përfunduar me ratifikimin e kësaj marrëveshjeje.
Pasi u ratifikua Marrëveshja e shënjimit të kufirit me Malin e Zi, që nuk është dashur fare të ishte kusht për liberalizim vizash, u bë e qartë se ai nuk ishte as kushti i vetëm e as i fundit për liberalizim vizash. Kushti tjetër është që Kosova të ketë një regjistër të dëshmive për luftë kundër krimit të organizuar dhe korrupsionit. Nëse do BE-ja, apo shtetet anëtare, mund të gjejë dëshmi se ky kusht nuk është plotësuar. Por në këtë mënyrë do t’i dënojnë dyfish qytetarët e Kosovës. Së pari, ata janë dënuar me vetë ekzistimin e nivelit të tillë të krimit dhe korrupsionit të strukturave në Kosovë. Dhe së dyti, me vonesat në liberalizim vizash do të dënohen përsëri qytetarët e thjeshtë e jo ata të cilët janë të përfshirë në dukuritë negative. Ata, qofshin politikanë apo kriminelë, apo edhe politikanë e edhe kriminelë, nuk e kanë problem as udhëtimin pa viza e as marrjen e vizave.
Për qytetarët e Kosovës do të ishte e domosdoshme që të bëheshin të dyja, dhe heqja e vizave, edhe insistimi në rezultate konkrete për luftë kundër krimit të organizuar dhe korrupsionit. Por duhet pasur kujdes, sepse shpesh zyrtarët e BE-së partnerë në proces nuk i kanë popullin, as mediat e as ata që luftojnë kundër dukurive të tilla negative, por i kanë strukturat politike, të cilat janë përgjegjëse për këto dukuri.
Problemi tek kushti i fundit është se nuk ka një njësi të qartë matëse me të cilën do të bëhej një vlerësim i duhur i përmbushjes së tij. Nëse do të ketë vullnet politik në BE, atëherë mund të gjejnë dëshmi se është përmbushur kushti. Në një mënyrë të tillë tash po mendohet në Komisionin Evropian, që të thuhet se Kosova ka bërë një progres të mirë në rritjen e një regjistri të rasteve të luftës kundër krimit të organizuar dhe korrupsionit, se janë miratuar edhe disa strategji të reja në këtë drejtim, dhe është rritur gatishmëria politike për këtë gjë. Në këtë mënyrë do të mundë të jepet së shpejti një rekomandim nga Komisioni, i cili do t’u hapte rrugën procedurave në Parlamentin Evropian dhe në Këshill. Nuk ka dyshim se Parlamenti Evropian do të mbështesë liberalizimin e vizave dhe, me gjasë, do të përmbyllë procedurat deri para pushimit të verës. Por për këtë vlerësimi i Komisionit Evropian duhet të vijë shumë shpejt, jo më vonë sesa kur të publikohet Raporti i progresit më 17 prilli
Por pastaj i tërë procesi duhet të përmbyllet në Këshillin e BE-së. Janë të panevojshme tash llogaritë matematikore që bëhen në Kosovë se sa vota duhen në Këshill për të miratuar vendimin. Nuk pritet të ketë shumë problem nga vendet që nuk e kanë njohur Kosovën, së paku jo nga të gjitha. Ka madje vende të tilla që pikërisht duke mbështetur liberalizimin e vizave duan të dëshmojnë se, duke refuzuar njohjen e pavarësisë së Kosovës, nuk kanë asgjë kundër popullit të Kosovës dhe lëvizjes së lirë të tyre në vendet e BE-së dhe të Shengenit.
Por nëse nuk ekziston vullnet politik për të zhvilluar me procedurë normale, mund të ndodhë përsëri zgjatje e procesit. Nëse nuk do të ketë mbështetje të duhur nga vendet e BE-së, vendimi as që do të paraqitet për votim në Këshill. Nuk kanë shumë rëndësi këtu vendet që nuk e njohin Kosovën. Ka edhe “entitete” nga bota që nuk njihen nga askush si vende të pavarura dhe kanë liberalizim vizash për BE. Në fund, gjithçka do të varet nga Gjermania. Nëse ky shtet do të jetë në favor, atëherë as vendet e tjera skeptike, si Holanda apo Austria, nuk do të jenë kundër. Një mbështetje e fuqishme e Gjermanisë do të zbehte edhe qëndrimin e Francës, së cilës për momentin, sipas burimeve diplomatike, nuk i ngutet.
Ka një shtytje nga institucionet e BE-së, që për Kosovën, po ashtu, të ndodhë sa më parë liberalizimi. Jo për shkak se ndiejnë ndonjë borxh ndaj qytetarëve të Kosovës, por thjesht për shkak të oportunizmit politik. Tash të gjithë e kanë të qartë se qytetarët e Kosovës kanë përjetuar një padrejtësi duke mbetur për një dekadë pa liberalizim vizash, krahasuar me fqinjët e tyre. Dhe, po ashtu, Kosova nuk ka bërë ndonjë hap të rëndësishëm drejt BE-së, pos Marrëveshjes së Stabilizim-Asociimit. Në dy tre muajt e ardhshëm do të bëhen lëvizje të mëdha për vendet e tjera në këtë proces. Shqipëria dhe Maqedonia, sipas të gjitha gjasave, do të marrin një rekomandim të Komisionit Evropian për të hapur negociatat e anëtarësimit në BE. Mali i Zi dhe Serbia do të hapin kapituj të rinj në këto negociata. Komisioni nis punën për të dhënë mendimin për status kandidati për Bosnjë-Hercegovinën. Ndërsa për Kosovë nuk ka asgjë. Prandaj si diçka e madhe që BE-ja po i jep Kosovës mund të shitet së paku liberalizimi i vizave. Dhe, sado që vonohet, ky liberalizim do t’i gëzojë kosovarët. Dhe në këtë mënyrë të gjithë do të jenë të lumtur.
Pra, momenti politik është në favor të liberalizimit, por gjithçka tash varet nga rezultatet në luftë kundër krimit të organizuar dhe korrupsionit dhe nga mënyra se si do ta shohin këtë shtetet kryesore anëtare të Bashkimit Evropian.
© KOHA. Të gjitha të drejtat janë të rezervuara.

#augustin palokaj
#veshtrime


Komentet


Pochi30/03/2018 15:50
BE ka qene ajo qe e ka ushqyer, rrite dhe kultivar korrupsionin ne Kosove.
Prandaj si ka mbet ftyre me thene luftone " Elefantin" qe vete e ushqyen dhe e rriten.
Turp edhe per ta?!?!



Shto koment





Posto
</form>


>
Index:<2057>
Title:<https://www.koha.net/veshtrime/82223/wikipedia-nuk-e-zgjidh-problemin-e-raporteve-kosove-serbi/>
Content:<
Njohja e Kosovës nga ana e Serbisë është e vetmja zgjidhje, e cila mundëson stabilitet afatgjatë në rajon, si dhe mundësi për mbrojtjen e serbëve dhe trashëgimisë kulturore e fetare serbe në Kosovë. Të pranosh se Serbia nuk do ta njohë kurrë Kosovën, dhe se nuk ka nevojë ta njohë, është të pajtohesh se asnjëherë nuk do të ketë normalizim të raporteve mes Kosovës dhe Serbisë. “Ofertat”, që sot dëgjohen nga Beogradi, nuk janë asgjë e re, janë dëgjuar edhe në kohën e negociatave për statusin, dhe nganjëherë janë dukur sikur ide kanë marrë nga Wikipedia, duke përmendur shembuj nga Makao, Tajvani e Hong-Kongu e deri tek dy Gjermanitë. Asnjëra prej këtyre nuk ofron zgjidhje për raportet mes Kosovës dhe Serbisë e as që mund të krahasohen
Të premten në Bruksel do të takohen dy presidentët, Hashim Thaçi i Kosovës dhe Aleksandar Vuçiq i Serbisë, me ftesë të përfaqësueses së lartë të BE-së për politikë të Jashtme dhe Siguri, Federika Mogherini. Do të jetë ky takimi i tyre i tretë prej kur Vuçiq është bërë president i Serbisë. Dëshira e Vuçiqit dhe Thaçit që dialogu të kalojë në nivel të presidentëve, në mënyrë që këta dy të jenë në rolet kryesore, sikur edhe pajtimi i Federika Mogherinit me një gjë të tillë, dëshmon se sa pak konsistencë dhe qasje institucionale ka pasur në këtë dialog, dhe si ai është bërë më shumë në baza personale sesa institucionale. Deri tash presidentët nuk kanë pasur asnjë rol në dialog. Ish-presidenti i Serbisë, Tomislav Nikoliq, as që ka pasur idenë se për çfarë është ky dialog. Ndërsa ish- presidentja e Kosovës, Atifete Jahjaga, ka ditur aq shumë për dialogun saqë ka menduar se në të nuk diskutohet asnjë çështje e brendshme e Kosovës, dhe se “çështja e veriut nuk ekziston”. Tash përnjëherë duhet që dialogu të ngrihet në nivel të presidentëve.
Kjo kuptohet për nga qasja praktike e perëndimit në stilin “duhet folur me shefin”, e shefi në Serbi padyshim është Aleksandar Vuçiq, pa marrë parasysh se çfarë posti formal mban ai. Tashmë e kanë vendosur në grupin e shembujve të tillë, si Putin në Rusi, Gjukanoviq në Mal të Zi, Erdogan në Turqi. Ata janë shefa pa marrë parasysh se çfarë posti kanë pasur në cilin moment.
Diplomatët evropianë pranojnë se Vuçiq ka një pushtet të madh në Serbi dhe ka fuqi të përfaqësojë shtetin e tij dhe të marrë përgjegjësi të mëdha, të cilat, nëse do, mund edhe t’i zbatojë. Por nuk janë të sigurt se e njëjta vlen për presidentin e Kosovës, Hashim Thaçi, i cili as për nga pushtetet që i jep posti i presidentit e as për nga aktivizimi i tij i tashëm politik, nuk shihet si person i cili fare merret me çështje praktike ekzekutive. Diplomatët në këtë moment druajnë se Hashim Thaçi në Kosovë nuk e ka fuqinë që e ka homologu i tij në Serbi. Si dëshmi përmenden edhe pjesë të marrëveshjeve të arritura në kohën kur Thaçi ishte kryeministër e të cilat, sipas BE-së, nuk janë implementuar. Në fakt presidenti i tashëm i Kosovës ka kryer punën e tij në atë mënyrë që para faktorit ndërkombëtar të shihet si konstruktiv në dialog, në Bruksel dhe në takime me zyrtarë të vendeve të tjera, ndërsa përgjegjësinë për moszbatimin e marrëveshjeve mund t’ua lërë të tjerëve në Kosovë, Qeverisë dhe Kuvendit. Nëse rastësisht zbatohen ato pjesë të marrëveshjeve, për të cilat është pajtuar në Bruksel Thaçi, atëherë përgjegjësia para kosovarëve do të jetë e atyre që kanë zbatuar, ndërsa meritat para ndërkombëtarëve do t’i marrë Thaçi. Ai për mrekulli dhe me sukses të jashtëzakonshëm po e luan këtë rol. Kanë mjaftuar vetëm dy vizita të kryeministrit Haradinaj që edhe diplomatë të shumtë në Bruksel të thonë se “me Thaçin e kemi shumë më lehtë, sepse ky nuk po kupton asgjë”. Por të njëjtit diplomatë kanë edhe dilemën se a është më mirë të kenë një interlokutor si Thaçi, i cili është shumë konstruktiv në takime në Bruksel, por nuk dëshmon rezultate në terren në zbatimin e premtimeve që jep apo si Haradinaj, i cili thotë troç atë që mendon dhe nuk është aq konstruktiv në takime.
Dialogu deri me tash ka qenë një dështim i madh, sado që në Bruksel mundohen ta paraqesin si sukses të madh. Nëse krahasohet me investimet politike, institucionale, kohën dhe mjetet financiare të shpenzuara, atëherë nuk duket sukses i madh se janë bërë disa përparime në fushën e telekomit, se Serbia po i jep Kosovës fotokopje të librave kadastralë dhe ka një lloj bashkëpunim rreth energjisë. Fati i urës dhe murit në Mitrovicë është një karikaturë, e cila shumë mirë e ilustron dështimin e këtij dialogu, ndërsa komplikimet që ky dialog ia ka sjellë Kosovës në funksionimin e saj të brendshëm, duke e bërë stabilitetin e institucioneve të varur nga Beogradi përmes Listës Srpska, dëshmon se sa i dëmshëm ka qenë ky dialog.
Dhe tash, përderisa kërkohet përparim në zbatimin e disa marrëveshjeve që janë arritur shumë vite më herët, synohet që të arrihet ajo më e madhja, marrëveshja e të gjitha marrëveshjeve, ajo për “normalizimin gjithëpërfshirës të raporteve”, e cila do të duhej të kishte edhe karakter “obligues juridik”.
Të gjitha këto formulime janë bërë nga ana e Bashkimit Evropian. Nga BE-ja, e cila bëhet kinse ajo nuk ka kurrfarë roli në këtë dialog, pos që “e lehtëson atë”. Nga kjo BE-ja, e cila insiston se gjithçka në dialog është rezultat i asaj që palët pajtohen, nga pikat për të cilat diskutohet e deri tek marrëveshjet që arrihen. Pra këtu BE-ja nuk na paska fare rol. Nëse vërtet BE-ja ka vetëm rolin e fasilituesit, pra të sigurojë logjistikën, sallën dhe disa shishe me ujë, atëherë këtë rol ka mundur ta luajë kushdo. Ndoshta edhe do ta bënin më mirë sesa BE-ja, e cila shpesh i lë “pa bukë” delegacionet (i kemi parë disa herë të shkojnë të porosisin pizza apo sendviqë jashtë ndërtesës), ndërsa gazetarët i lë të mërdhinë jashtë ose i lejon të hyjnë brenda të presin, pa mundësi të dalin jashtë dhe pa garanci se dikush do t’iu flasë atyre pas takimeve. Por e vërteta është se BE-ja këtu luan një rol shumë më të madh sesa vetëm “fasilitimi”. BE-ja jep edhe propozime, pas diskutimeve të palëve. Por BE-ja nuk do të marrë përgjegjësinë, madje as për të interpretuar marrëveshjet e arritura, për të cilat palët në të shumtën e rasteve japin interpretime kundërthënëse.
Tash në BE bëhen kinse nuk e dinë se çfarë duan të thonë me “Marrëveshje obliguese ligjore për normalizimin gjithëpërfshirës të raporteve” dhe çfarë nënkupton ajo. Komisari Johanes Hahn shkoi aq larg saqë tha se “ajo është një letër e bardhë e zbrazët”. Ndoshta askush më mirë nuk e ka dëshmuar mungesën e vizionit, guximit politik dhe vullnetit për të zgjidhur një çështje aq të rëndësishme si kjo deklaratë e komisarit Hahn. Pra, nëse është për t’u bazuar në këtë deklaratë, BE-ja do një marrëveshje për të cilën ajo nuk merr përgjegjësi, nuk e di se çka duhet të përmbajë, e të cilën vetë do ta shkruajnë Prishtina e Beogradi. Dhe kjo do të duhej të ndodhte deri tek përfundimi i mandatit të Komisionit të tashëm Evropian, pra deri në vjeshtën e vitit që vjen. Nëse ndodh kjo, do t’i ndihmojë shumë Serbisë në procesin e negociatave të anëtarësimit në BE, ndërsa “edhe Kosova do të përfitojë”, por askush nuk e di se çfarë mund të përfitojë saktësisht Kosova.
BE-ja vazhdon atë lojën e vjetër që të bëhet gjithçka në mënyrë që palët të mundë t’i kuptojnë ndryshe gjërat dhe secili të jetë i kënaqur në interpretimet që vetë i bën. Kështu Kosova mund ta kuptojë se me këtë marrëveshje Serbia njeh Kosovën, Serbia se nuk bëhet fjalë për njohjen e Kosovës, dhe BE-ja edhe njërën edhe tjetrën. Kjo është ajo qasja që e ka sjellë në qorrsokak dialogun deri me tash, dhe e cila nuk do të sigurojë zgjidhje as në të ardhmen e afërt. E në ndërkohë, në BE në fund të vitit që vjen do të vijë ndoshta një përfaqësues (apo përfaqësuese) i ri i lartë, i treti me radhë, që do të marrë përsipër lehtësimin e këtij “dialogu historik”. Ndërsa qytetarët e Kosovës, shqiptarët dhe serbët, do të vazhdojnë të dëgjojnë për aktivitetet e politikanëve të tyre, por të ardhmen e tyre do të vazhdojnë ta shohin gjithnjë e më shumë jashtë Kosovës. Sepse, edhe pse dialogu është dashur të ishte për të përmirësuar jetën e tyre, dhe për të krijuar një qartësi për të ardhmen e Kosovës, ai është shndërruar në një maratonë pa afat kohor dhe pa shteg të caktuar të vrapimit.
Kështu në rrethana krejt të paqarta, në të cilat BE-ja kërkon një Marrëveshje gjithëpërfshirëse përfundimtare, kur është shumë e paqartë se çfarë mbështetjeje institucionale do të ketë në Kosovë për presidentin Thaçi, është Beogradi ai i cili e ka marrë iniciativën.
Njohja e Kosovës nga ana e Serbisë është e vetmja zgjidhje e cila mundëson stabilitet afatgjatë në rajon, si dhe mundësi për mbrojtjen e serbëve dhe trashëgimisë kulturore e fetare serbe në Kosovë. Të pranosh se Serbia nuk do ta njohë kurrë Kosovën, dhe se nuk ka nevojë ta njohë, është të pajtohesh se asnjëherë nuk do të ketë normalizim të raporteve mes Kosovës dhe Serbisë. “Ofertat” që sot dëgjohen nga Beogradi nuk janë asgjë e re, janë dëgjuar edhe në kohën e negociatave për statusin, dhe nganjëherë janë dukur sikur ide kanë marrë nga Wikipedia, duke përmendur shembuj nga Makao, Tajvani e Hong-Kongu e deri tek dy Gjermanitë. Asnjëra prej këtyre nuk ofron zgjidhje për raportet mes Kosovës dhe Serbisë e as që mund të krahasohen.
Më parë nga Beogradi dëgjohej propozimi “më shumë se autonomi e më pak se pavarësi” për Kosovën. Pastaj dëgjohej opsioni i Tajvanit sipas modelit “një Kinë-dy sisteme”. Pastaj ai i Hong-Kongut apo Makaos. Dhe disa herë është dëgjuar opsioni i dy Gjermanive. Asnjë prej këtyre shembujve nuk ka qenë zgjidhje përfundimtare dhe për shumë gjëra nuk janë të krahasueshme me Kosovën dhe Serbinë. Tajvanin dhe Kinën, për shembull, i dallojnë ideologjia dhe sistemi politik e jo dallimet etnike dhe armiqësitë. Dy Gjermanitë kanë qenë dy shtete po ashtu me sisteme të ndryshme, por dy shtete me të njëjtin popull. Gjermanët lindorë dhe ata perëndimorë i dallonte fati se në njërën anë të Murit të Berlinit jetonin në një sistem të ekonomisë së tregut, pluralizmit politik duke qenë pjesë e aleancës perëndimore, ndërsa në anën tjetër në sistemin komunist si pjesë e bllokut lindor. Por në të dyja anët jetonin gjermanët. Kosova dhe Serbia, sa u përket sistemeve politike dhe orientimeve, nuk dallojnë për nga ideologjia. Prandaj është logjike, e papranueshme, që pretendimet e Serbisë se Kosova është pjesë e saj të krahasohen me idealin e bashkimit të dy Gjermanive.
Serbia duke marrë edhe shembuj nga Wikipedia kërkon dhe ofron zgjidhje, sipas së cilës nga ajo nuk do të kërkohet që të heqë dorë nga pretendimet se Kosova është pjesë e saj. Së paku për një kohë, e pastaj mendojnë në Beograd, gjërat mund të ndryshojnë edhe në skenën ndërkombëtare dhe kurrë nuk i dihet, dhe mund të bëhet një zgjidhje tjetër ku Beogradi “nuk do të dilte humbës” e Prishtina nuk do të dilte “fituese”.
Mosinteresimi i politikanëve perëndimorë në nivel të lartë, komplikimet që i bëhen Kosovës nga BE-ja dhe NATO-ja, neglizhenca e vendeve që kanë njohur Kosovën dhe aktiviteti i atyre që kanë kundërshtuar, kanë inkurajuar Beogradin që të ketë qasje të tillë. Në anën tjetër, liderët kosovarë duhet të merren me vetveten, të druajnë se kush do të akuzohet nga Gjykata Speciale, të cilën vetë e kanë krijuar e kush do t’i shpëtojë. Ndoshta do të ishte më së miri që të pezullohej përkohësisht dialogu derisa të mos dihet saktësisht se ndaj kujt do të ngrejë aktakuza Gjykata Speciale. Ka qenë e pandershme nga ana e BE-së që Kosovën ta mbajë kaq shumë vite me ethet e Gjykatës Speciale, dhe që në të njëjtën kohë të kërkohet nga ajo të bëjë kompromise të reja me Beogradin. Kjo ka mundur të duket sikur një shantazh ndaj Kosovës dhe ndaj politikanëve të saj.
Momenti nuk është shumë i volitshëm për Kosovën për një dialog, për marrëveshje përfundimtare me Beogradin, nëse kërkohet diçka që tejkalon propozimin gjithëpërfshirës të Marti Ahtisaarit. Në BE ka të tillë që mendojnë se “Beogradi e ka të qartë se çfarë do, dhe është aktiv, por kosovarët jo”. Ata harrojnë se BE-ja mund të sillet si neutrale ndaj statusit, se Beogradi mund të sillet sikur Kosova është pjesë e saj, por neutral ndaj statusit të Kosovës nuk mund të jenë politikanët që përfaqësojnë shtetin e Kosovës. Pos nëse janë të gatshëm që të rihapen temat që kanë të bëjnë me statusin e Kosovës dhe me rendin e saj të brendshëm.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<2058>
Title:<https://www.koha.net/veshtrime/80850/si-u-be-ratifikimi-i-demarkacionit-sikur-referendum-per-anetaresim-ne-be/>
Content:<
Në çfarë gjendjeje të mjerueshme janë Kosova dhe qytetarët e saj shihet edhe nga atmosfera e krijuar në pritje të ratifikimit të Marrëveshjes së demarkacionit të kufirit me Malin e Zi. Kjo në Kosovë paraqitet sikur të ishte referendum për anëtarësim në BE, edhe pse fjala është vetëm për një hap që do të mundësonte eventualisht heqjen e vizave, një të drejtë që tashmë e kanë të gjitha vendet e tjera të rajonit dhe gati të gjitha shtetet evropiane
Ende nuk është arritur liberalizimi i vizave për qytetarët e Kosovës dhe tashmë në opinion partitë politike bëjnë gara se kush ka qenë përgjegjës që kaq gjatë qytetarët kanë qenë të izoluar dhe kush do që ata të jenë edhe më tej të izoluar. Debati ka devijuar aq shumë saqë është humbur edhe esenca e problemeve, që në rend të parë nuk është dashur fare të ishin përzier.
Tash e disa javë, prejse dy parti politike, LDK dhe AAK, janë pajtuar për një kompromis rreth votimit në Kuvend, aktorët kryesorë politikë nuk po arrijnë të sigurojnë votat e mjaftueshme që ta kalojnë ratifikimin në Kuvend mbi Marrëveshjen për demarkacionin e kufirit me Malin e Zi. Edhe pse u mendua se përfshirja e LDK-së në mesin e atyre që do ta votojnë këtë marrëveshje do t’i sigurojë votat, duket se nuk është ashtu. LDK-ja, si parti e cila ka qenë në pushtet kur ishte nënshkruar kjo marrëveshje, nuk ka pse të mos e votojë atë.
Është AAK-ja ajo e cila kur ishte në opozitë e kundërshtonte, ndërsa tash është e gatshme ta votojë atë marrëveshje. PDK-ja po ashtu ka qenë gjithmonë për, sepse kjo marrëveshje edhe ishte pjellë e saj, së bashku me LDK-në. Tash kanë mbetur të shihen edhe përpjekjet për të përfituar ndonjë votë nga Lista Sërpska apo nga Vetëvendosja, cilido krah i kësaj të fundit, që të sigurohen votat e duhura.
Debati ka devijuar aq shumë saqë ata, të cilët janë në pushtet me Listën Sërpska e kanë partner koalicioni, kritikojnë Vetëvendosjen pse po vepron si Lista Sërpska. Vetëvendosje, në të mirë apo në të keq të qytetarëve, po tregon konsistencë në këtë rast. Por pushteti asnjëherë nuk duhet që përgjegjësinë për pamundësinë që të sigurojë vota në Kuvend ta kërkojë tek opozita.
Edhe Vetëvendosje duhet ta kuptojë se e mirë apo e keqe, Marrëveshja nuk ka gjasa më të ndryshojë. Humbi apo fitoi Kosova territor me të, pranimi i saj mund të shtyhet, por jo edhe të pamundësohet deri në pakufi. I tërë problemi i demarkacionit ka nisur edhe për shkak se shumë njerëz të cilët nuk merren vesh shumë në këtë problematikë janë sjellë sikur të ishin ekspertë.
Debati nuk është dashur të ishte se a është apo jo marrëveshja e mirë, por pse ajo fare është kusht për liberalizimin e vizave. Një gjë e tillë nuk ka qenë kusht për askënd, për asgjë. Të gjitha shtetet e rajonit, me përjashtim të Maqedonisë, kanë çështje të pazgjidhura kufitare me fqinjët dhe e kanë liberalizimin e vizave, ndërsa zgjidhja e këtyre çështjeve nuk ka qenë kusht.
Por tash, kur është kusht nga ai, BE-ja nuk do të heqë dorë, Mali i Zi nuk do ta rinegociojë, nuk do të pranojë të shkohet në arbitrazh, ndërsa Kosova, pa qenë anëtare e OKB-së, nuk mund t’i drejtohet as Gjykatës Ndërkombëtare të Drejtësisë. Edhe në Mal të Zi marrëveshja mund të marrë konotacion politik dhe as atje Qeveria nuk ka ndonjë shumicë shumë të sigurt që të bëjë çfarë të dojë dhe të llogarisë se i ka votat për gjithçka.
Pra argumenti kryesor pse Kosova duhet ta ratifikojë këtë marrëveshje është se nuk ka rrugëdalje tjetër dhe se mënyra se si është arritur dhe nënshkruar Marrëveshja ka mundur të jetë një gabim, i cili tash është vonë të zhbëhet. Pra vetëm mund të humbet kohë, por moment më i favorshëm nuk do të vijë.
Në çfarë gjendjeje të mjerueshme janë Kosova dhe qytetarët e saj shihet edhe nga atmosfera e krijuar në pritje të ratifikimit të Marrëveshjes së demarkacionit të kufirit me Malin e Zi. Kjo në Kosovë paraqitet sikur të ishte referendum për anëtarësim në BE, edhe pse fjala është vetëm për një hap që do të mundësonte eventualisht heqjen e vizave, një të drejtë që tashmë e kanë të gjitha vendet e tjera të rajonit dhe gati të gjitha shtetet evropiane.
Ratifikimi i kësaj marrëveshjeje nuk do ta sjellë menjëherë liberalizimin e vizave. Nuk do ta sjellë as “shumë shpejt”, siç thonë disa liderë politikë të Kosovës. Ata tash e tetë vjet po premtojnë se vizat do të hiqen “shumë shpejt”, prandaj sensi i tyre për shpejtësi nuk mund të merret si kriter më.
Por, ratifikimi i kësaj marrëveshjeje mund të sjellë dy të mira për Kosovën dhe qytetarët e saj. Së pari presioni do të zhvendosej nga një temë e tillë politike tek funksionimi i sistemit gjyqësor. Sepse Komisioni Evropian do të duhej të bënte edhe një vlerësim për përmbushjen e kriterit të dytë, atij të luftës kundër krimit të organizuar dhe korrupsionit. Këtu Kosova do të duhej të dëshmonte rezultate konkrete për çka, pos vullnetit dhe guximit, duhet edhe kohë. E rezultatet konkrete në luftë kundër krimit të organizuar dhe korrupsionit në Kosovë gjithsesi do të jenë në të mirë të qytetarëve të saj, të cilët po aq sa nga izolimi janë të lodhur edhe nga korrupsioni.
Së dyti, ratifikimi i Marrëveshjes do të bartë edhe presionin tek institucionet e Bashkimit Evropian. Ato tash e më shumë se dy vjet janë pothuajse në gjumë. Nuk kanë bërë asgjë në procesin e përgatitjes së vendimit për liberalizimin e vizave, edhe pse nuk kanë pasur nevojë të prisnin. Madje edhe kushti i ratifikimit ishte përmendur me afatin kohor që të kryhet, deri tek heqja e vizave. Më vonë u zhvendos dhe u ndalën të gjitha procedurat në pritje të veprimeve nga Kosova. Kështu humbja e këtyre dy vjetëve u ka shërbyer disa qarqeve në BE që të mos merren me këtë çështje. E tash, nëse Kosova i përmbush edhe dy kushtet e mbetura, do të shihet se sa është i madh vullneti politik i BE-së për të hequr vizat. Dhe këtu më nuk do të jenë të rëndësishëm Komisioni Evropian apo Parlamenti, por vendet anëtare. Komisioni me gjasë do të njoftojë në një periudhë relativisht të shpejtë se Kosova i ka përmbushur kushtet. Parlamenti Evropian po ashtu do ta vërë në veprim procedurën për ta kryer në një kohë relativisht të shpejtë, diku katër muaj, nëse nuk e zë pushimi i verës. Në Komision ekziston vullneti ndërsa në Parlament ekzistojnë edhe votat dhe mbështetja e mjaftueshme.
Por kur çështja të vijë tek shtetet anëtare, atëherë mund të ndodhë që ato të mos nxitojnë. Ka shtete të cilat janë skeptike për heqjen e vizave qytetarëve të Kosovës, dhe këtu nuk është fjala për shtetet që nuk e kanë njohur pavarësinë e Kosovës. Kyç do të jetë qëndrimi i Gjermanisë, nga i cili pastaj do të varet edhe qëndrimi i Holandës e i Austrisë. Ka zëra në BE se Franca nuk është shumë e impresionuar me heqjen e vizave Kosovës, por nuk ka ndonjë deklarim zyrtar. Prandaj, në Kosovë duhet të kenë kujdes kur të flasin për data, sepse, edhe kur shumë gjëra varen nga veprimet në Prishtinë, ka edhe gjëra në të cilat Kosova nuk mund të ndikojë. Prandaj duhet të kenë kujdes që të mos përmendin data.
E në të njëjtën kohë duhet ulur pak tensionet në opinion, sepse me liberalizimin e vizave, edhe pse do të lehtësohen shumë probleme të qytetarëve që duan të udhëtojnë dhe të vizitojnë të afërmit në BE, Kosova nuk do të hyjë në BE, nuk do ta bëjë as hapin e parë, e as që do të sigurojë krijimin e vendeve të reja të punës. Madje ka diplomatë të cilët kërkojnë që Kosova tash ta rrisë fushatën informuese që qytetarët t’i përgatisë para heqjes së vizave se nuk do të kenë të drejtë të shkojnë në BE për të punuar dhe nuk mund ta keqpërdorin këtë liberalizim.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<2059>
Title:<https://www.koha.net/veshtrime/79514/per-cfare-nuk-duhet-te-jete-dialogu/>
Content:<
Deri më tash ata që kanë përfaqësuar Kosovën në dialog me Beogradin në Bruksel kanë pranuar që në të të diskutohet për çështjet për të cilat në fillim thoshin se dialogu nuk mund të jetë. Kështu dialogu ishte politik e jo teknik, ishte për veriun e Kosovës dhe për çështje të brendshme të Kosovës, ishte për rolin e Serbisë në Kosovë. Tash ka rrezik që Kosova të bjerë në një grackë të re, që të lërë përshtypjen sikur statusi nuk është përfundimtar. Kosova duhet të insistojë që dialogu të jetë vetëm për rregullimin e raporteve me Serbinë. Për këtë i duhet edhe mbështetja amerikane, sepse sa për BE-në, nëse pritet që ajo të flasë me një zë, lirisht mund të rifillojnë negociatat për status përsëri. Dialogu, po ashtu, nuk bën të personalizohet, siç ka qenë deri më tash
Në kohën kur flitet për një marrëveshje gjithëpërfshirëse, detyruese-ligjore mes Kosovës dhe Serbisë, e cila do të duhej t’i normalizonte raportet, asgjë e qartë nuk del as nga Prishtina, as nga Brukseli e as nga Beogradi rreth këtij dialogu apo qëllimit përfundimtar të tij.
Javën e shkuar u zhvillua një rund i dialogut në nivelin teknik në Bruksel dhe nga ai nuk doli asgjë në opinion. Po vazhdohet me avazin e vjetër që opinioni dhe qytetarët të mos kenë të drejtë të dinë se çfarë saktësisht ndodhi. Edhe nëse nuk ka ndodhur asgjë, edhe nëse ky ka qenë vetëm një takim që ekipi i vjetër i Serbisë të njihet me atë të riun e Kosovës, është dashur kjo të thuhet në opinion. Udhëheqësi i ri i ekipit nga Kosova, Avni Arifi, pasi u kthye në Kosovë, u kërkoj ndjesë gazetarëve se nuk ka mundur të thotë asgjë, sepse ashtu janë marrë vesh me BE-në dhe vetëm zëdhënësja e BE-së ka folur. Zoti Arifaj duhet ta dijë se ai përfaqëson qytetarët e Kosovës e jo Maja Kocijançiq.
Kjo e fundit është nëpunëse e BE-së e jo e Kosovës. Nëse shefi i kabinetit të kryeministrit mendon se është për keqardhje pse nuk ka “guxuar” të flasë për gazetarët e Kosovës. E me këtë edhe për qytetarët, atëherë nuk është dashur të pranojë një kushtëzim të tillë, as nga Beogradi e as nga Brukseli. Nëse kanë pranuar atëherë që në takimin e parë kanë dëshmuar se do të jenë të dëgjueshëm në dialog, do të pranojnë kushtet e Brukselit e Beogradit, qoftë edhe për mënyrën se si komunikohet dialogu dhe rezultatet e tij.
E BE-ja me komunikatën që dha zëdhënësja e saj, e tejkaloi edhe vetveten në atë që e konsideron “ambiguitet” e që tashmë është shndërruar në ofendim të opinionit. Ja çfarë tha për rezultatin zëdhënësja e shërbimit të Jashtëm të BE-së:
“Diskutimet u zhvilluan në një frymë konstruktive dhe bashkërisht identifikuam disa çështje dhe hapa që duhen trajtuar për të ecur përpara në punën e zbatimit, duke normalizuar më tej marrëdhëniet e tyre”. Lexojeni disa herë dhe mundohuni të kuptoni se cili na paska qenë rezultati i takimeve dyditëshe në Bruksel, sipas kësaj zëdhënëse nga BE-ja, e cila na paska folur jo vetëm në emër të BE-së, por edhe të Kosovës dhe Serbisë. Mundohuni të kuptoni se çfarë fshihet pas konstatimit që “bashkërisht identifikuam disa çështje dhe hapa që duhet trajtuar për të ecur përpara në punën e zbatimit”. Një gjë të tillë e thoshin edhe para një viti, para tre apo pesë vjetësh. Kjo është për të thënë diçka e për të mos thënë asgjë në të njëjtën kohë. Dhe i tillë ka qenë nga fillimi ky dialog i cili qytetarët, sidomos serbët e Kosovës, i ka lënë në terr informativ edhe pse ai kinse do të duhej të ishte para së gjithash në interes të tyre dhe për t’ua lehtësuar atyre jetën.
Ka pak gjasa, nëse gjykojmë sipas fillimit, që të ketë tash në dialog më shumë transparencë sesa që kishte në parë. Ndoshta do të vijë shpejt koha që t’i kërkojmë falje zonjës Edita Tahiri pse e kemi kritikuar për mungesë të transparencës. Ajo vërtet shpesh ka dhënë interpretime që kanë dalluar shumë nga realiteti. Por asnjëherë nuk ka ikur dhe nuk ka refuzuar të prononcohet.
Apo ndoshta mungesa e transparencës nga takimi i parë ka qenë për shkak se Kosova ka një ekip të ri. E ky ekip përbëhet nga këshilltarët, apo përfaqësuesit, e katër liderëve politikë: Ramush Haradinajt, Hashim Thaçit, Kadri Veselit dhe Fatmir Limajt. Nëse nuk është kështu atëherë le të na tregojnë se si është. E ndoshta vërtet nuk kanë pasur çfarë të thonë, sepse në këtë takim nuk ka ndodhur asgjë konkrete, dhe as që ka mundur të ndodhë për shkak se në Serbi të dielën u zhvilluan zgjedhjet lokale. E zhvillimi i deritashëm i dialogut ka dëshmuar se ato i përshtaten nevojave të liderit të Serbisë, Aleksandar Vuçiq.
Dialogu i deritashëm ka sjellë edhe dëme dhe komplikime për Kosovën, edhe pse i ka relaksuar disa çështje praktike. Problemi me këtë dialog që nga fillimi ka qenë se nuk është sqaruar deri në fund se për çfarë nuk mund të jetë ai. Shumë probleme kanë lindur pikërisht për shkak të mungesës së komunikimit të sinqertë rreth dialogut.
Deri më tash ata që kanë përfaqësuar Kosovën në dialog me Beogradin në Bruksel kanë pranuar që në të të diskutohet për çështjet për të cilat në fillim thoshin se dialogu nuk mund të jetë. Kështu dialogu ishte politik e jo teknik, ishte për veriun e Kosovës dhe për çështje të brendshme të Kosovës, ishte për rolin e Serbisë në Kosovë. Tash ka rrezik që Kosova të bjerë në një grackë të re, që të lërë përshtypjen sikur statusi nuk është përfundimtar. Kosova duhet të insistojë që dialogu të jetë vetëm për rregullimin e raporteve me Serbinë.
Për këtë i duhet edhe mbështetja amerikane, sepse sa për BE-në, nëse pritet që ajo të flasë me një zë, lirisht mund të rifillojnë negociatat për status përsëri. Dialogu, po ashtu, nuk bën të personalizohet, siç ka qenë deri më tash. Në rastin e Kosovës, në nivelin më të lartë, ka një kontinuitet. Rolin kryesor në emër të Kosovës e ka Hashim Thaçi, pa marrë parasysh se çfarë funksioni formal mban ai në momentin e caktuar kohor. Por ai, edhe pse ka dëshmuar në Bruksel se është konstruktiv, nuk ka dëshmuar në Kosovë se mund të sigurojë zbatimin e detyrimeve që ka marrë në Bruksel.
Dialogu që nga fillimi ka pasur tri synime kryesore: të sigurojë integrimin e serbëve në institucionet e Kosovës, të normalizojë raportet Kosovë-Serbi dhe të ndihmojë integrimin e Kosovës në organizatat ndërkombëtare dhe nismat rajonale.
Serbët e Kosovës sot janë më pak të integruar në strukturat e shtetit sesa që ishin para nisjes së dialogut, nëse mendohet në integrim të sinqertë. Ajo që quhet “integrim” në fakt është përfshirje direkte e Qeverisë së Serbisë në strukturat shtetërore të Kosovës, nga Kuvendi e deri tek Qeveria. Në fakt ajo që quhet sukses në integrimin e serbëve të Kosovës në institucionet e Kosovës është më shumë pranim i segregimit etnik. Sot Kosova e BE-ja nuk i mbrojnë, ndërsa Beogradi ashpër i sulmon dhe frikëson ata serbë të Kosovës që vërtet do të donin të integrohen dhe këtë integrim ta bëjnë pa pyetur Beogradin për secilin veprim të Kosovës. BE-ja ka në dokumente raporte për sjellje të tillë nga Beogradi, por nuk ka ndërmarrë asgjë.
Normalizimi i raporteve mes Kosovës dhe Serbisë ishte qëllimi kryesor i deklaruar i dialogut. Kjo është në kornizën negociuese të BE-së, në procesin e anëtarësimit të Serbisë dhe është përfshirë edhe në strategjinë e zgjerimit që para një muajsh u miratua nga Komisioni Evropian. Deri më tash raportet kanë vazhduar të jenë shumë jonormale, nëse këtu përjashtojmë takimet e dy presidentëve nëpër salla të ndryshme në Evropë dhe jashtë saj. Serbia vazhdon të bëjë një agresion politik ndaj Kosovës, dhe nuk lë vend pa penguar Kosovën që të anëtarësohet në ndonjë organizatë ndërkombëtare, sa herë që ka këtë mundësi. Madje në përpjekjen e Kosovës për t’u anëtarësuar në UNESCO, Serbia me sukses arriti ta pengojë këtë duke përdorur edhe fyerjet më të rënda, të cilat asnjë shtet me dinjitet nuk do t’i toleronte pa reaguar. Serbia u kishte dërguar edhe letra shteteve të tjera ku Kosovën e krahasonte me të ashtuquajturin “ISIS”, ndërsa disa shtete fqinje të cilat e kishin mbështetur Kosovën i kishte kërcënuar.
Sa i përket integrimit të Kosovës në organizatat ndërkombëtare, këtu duhet pranuar se Kosova kishte bërë një lëshim të madh gjatë dialogut kur u arrit ajo marrëveshje e famshme Thaçi-Daçiq. Në atë marrëveshje Serbia askund nuk merr përgjegjësi se nuk do të pengojë anëtarësimin e Kosovës në organizatat ndërkombëtare, por vetëm se palët nuk do ta pengojnë njëra-tjetrën në “rrugën e tyre përkatëse evropiane”. Ideja ka qenë që ajo pikë të përfshinte obligimin e palëve që të mos e pengojnë njëra-tjetrën, e as të mos inkurajojnë të tjerët që të provojnë një gjë të tillë, në procesin e integrimeve në nismat rajonale dhe organizatat ndërkombëtare. Por Serbia kishte arritur ta hiqte këtë frazë për t’u zëvendësuar ajo me thirrjen që palët të mos e pengojnë njëra-tjetrën në “rrugën evropiane” që nuk do të thotë asgjë.
Tash Serbia, për interesa të saj, mund të pranojë edhe ndonjë marrëveshje të cilën Kosova mund ta quajë si “garanci për anëtarësim në OKB”, por edhe këtu duhet pasur kujdes. Sepse mund të ndodhë që Serbia të mos ketë asgjë kundër anëtarësimit të Kosovës në OKB, por këtë ta bllokojë Rusia e Beogradi të thotë se “ne jemi tepër të vegjël që t’i themi Rusisë se çfarë të bëjë në Këshillin e Sigurimit të OKB-së”.
Serbia vazhdojmë të dëgjojmë fjalorin e njëjtë që lë të kuptohet se për ta statusi i Kosovës nuk është çështje e kryer. BE-ja dhe Kosova duhet ta kenë këtë të qartë, publike dhe si vijë të kuqe se për statusin nuk mund të diskutohet.
Në vend të presionit ndaj Kosovës që të vazhdojë të dyshojë në shtetësinë e vetvetes, dhe të kërcënimeve se dështimi i dialogut do ta lërë veriun jashtë kontrollit të Kosovës, BE-ja duhet të insistojë që dialogu vërtet të jetë për normalizimin e raporteve mes Kosovës dhe Serbisë. Jo mes “serbëve dhe shqiptarëve” e as mes “Beogradit e Prishtinës”, por mes Kosovës dhe Serbisë. Përmendja e raporteve mes popujve apo mes kryeqyteteve, bëhet vetëm për të mohuar subjektivitetin e Kosovës.
Edhe pse dikujt në BE dhe në Beograd mund t’i duket si rast i mirë për kompromise që për Kosovën mund të vendosin katër ish-komandantë të UÇK-së, kredencialet patriotike të së cilëve nuk mund të mohohen, Kosova duhet të ketë kujdes që të sigurohet një unitet tash kur dialogu mund të kërkojë një rrugë të shkurtër për t’i dhënë fund komplikimeve teknike dhe praktike që janë pasojë e mospajtimeve politike për statusin e Kosovës.
Edhe ata që në Kosovë janë kundër dialogut, edhe ata që sot janë në opozitë, duhet ta dinë se çfarëdo obligimi që Thaçi., Haradinaj, Veseli dhe Limaj të marrin në dialog do të duhej ta zbatojë në të ardhmen kushdo që të jetë në pushtet, pas një viti, dhjetë vjetësh apo 20 vjetësh. Shembulli me demarkacionin këtu mund të shërbejë si vërejtje e mirë.
Këtë në BE do ta përmendin si “normë ndërkombëtare”, sipas së cilës obligimet ndërkombëtare duhet të përmbushen edhe kur ndërrohet Qeveria. Problemi në rastin e Kosovës qëndron se marrëveshjet me Serbinë nuk e kanë formën e “marrëveshjeve ndërshtetërore”, siç ka pretenduar deri më tash Qeveria e Kosovës, dhe nuk ka një instancë gjyqësore ndërkombëtare e cila do të interpretonte obligimet nga to, ose të zgjidhte kontestet që dalin nga interpretimet e ndryshme të tyre. E interpretimet vazhdojnë të jenë shumë të ndryshme.
E për statusin, siç kanë thënë nga fillimi, dhe duke pasur parasysh se tashmë shumica e shteteve të botës e kanë njohur Kosovën, nuk mund të rinegociohet më. Nëse BE-ja vazhdon të ketë “mirëkuptim” me qëndrimet e Serbisë për të mos njohur Kosovën, e “mirëkuptime” të tilla vijnë nganjëherë edhe nga vetë anëtarët e Qeverisë së Kosovës , dhe për të punuar në ndarjen e saj atëherë do të bëhet bashkëfajtore për rritjen e thirrjeve për ndryshime të kufijve të vendeve të Ballkanit, që është diçka shumë e rrezikshme.
Koalicioni qeverisës në Kosovë, sado i komplikuar që është, sado joefikas që i duket BE-së, është më stabil sesa duket. Sa më e madhe bëhet Qeveria, sa më shumë ministra, zëvendësministra të ketë, aq më stabile do të jetë. Sepse liderët politikë në Kosovë kanë dëshmuar se më shumë sesa idealet dhe ideologjitë politike i kanë si parim veprimi interesat. Me thyerjet në Vetëvendosje dhe me faktin se LDK-ja gjithmonë ka qenë në favor të dialogut, e një kohë edhe pjesë e saj sa ishte në Qeveri, gjasat që të krijohet një mbështetje për Thaçin për dialog me Vuçiqin janë të mëdha. Lista Srpska edhe ashtu ka pranuar se përfaqëson Beogradin, që është paradoks në vete.
Krejt kjo situatë e paqartë krijon një mundësi që as marrëveshja eventuale mes Kosovës dhe Serbisë, që mund të jetë gjithëpërfshirëse dhe juridikisht obliguese, të mos e sqarojë situatën brenda Kosovës e as të Kosovës në skenën ndërkombëtare. Tash, nëse do të realizohen pritjet në Bruksel, palët do të duhej të bisedonin për çështje që tejkalojnë telefoninë mobile, targat e automjeteve apo trafo stacionet. Kosova duhet të bëjë një aktivitet më të ngjeshur diplomatik për t’i rikujtuar edhe shtetet që e kanë njohur Pavarësinë e Kosovës se edhe pranimi i Pakos së Ahtisaarit ka qenë kompromis, se as me atë Pako, edhe pse ka shpallur Pavarësinë, Kosova nuk i ka fituar të gjitha. Kosova nuk duhet të bjerë në grackën e Beogradit që të kërkohet një zgjidhje ku “të dyja palët humbin nga pak e askush nuk fiton krejt”, sepse fati i një shteti dhe i qytetarëve të saj nuk mund të jetë pjesë e lojës se kush fiton e kush humb.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<2060>
Title:<https://www.koha.net/veshtrime/78111/shqiperia-nuk-e-rrezikon-integrimin-evropian-me-ide-per-bashkim-me-kosoven/>
Content:<
Ndoshta akrobacionet e shpeshta të liderëve politikë shqiptarë, në Kosovë dhe Shqipëri, për bashkim, president të përbashkët etj., duhet parë si vërejtje kundër ndarjes së Kosovës. Sepse ndarja e Kosovës dhe bashkimi i saj me Shqipërinë, për sa të pyeten skenaristët ndërkombëtarë të pavarësisë së Kosovës, e përjashtojnë njëra-tjetrën. Nëse ndodh ndarja, atëherë është vështirë të mos flitet për ndryshimin e kufijve të tjerë në rajon. Por politikanët shqiptarë nuk e kanë seriozisht, sepse kanë dëshmuar se sa herë që kanë thënë diçka për bashkim kombëtar e kanë relativizuar sapo ndonjë zëdhënës në Bruksel ka reaguar
Kaloi edhe festa e dhjetëvjetorit të shpalljes së Pavarësisë së Kosovës dhe na la disa tema dhe dilema për të menduar jo vetëm për këtë vit, por edhe për dhjetëvjeçarin e ardhshëm. U bënë diskutime, debate, konferenca rreth asaj se çfarë ka arritur Kosova në dhjetë vjetët e fundit dhe ku e sheh veten në dhjetë vjetët e ardhshëm. Një e tillë u zhvillua edhe në ndërtesën e Parlamentit Evropian, të vetmit institucion të BE-së i cili guxon t’ia urojë Kosovës Pavarësinë. Aty shumë deputetë folën për arritjet e Kosovës, për sfidat e saj dhe për mbështetjen që do t’ia japin Kosovës edhe në të ardhmen.
Dy pjesëmarrës të ftuar në atë konferencë nuk patën mundësi të ishin aty, dhe, siç u shpreh ambasadori i Kosovës në Bruksel, Bernard Nikaj, që të dy për shkak të vizave. Ministrja e Integrimeve Evropiane u desh të jetë në Kuvend, ku votohej rreth Marrëveshjes për demarkacionin me Malin e zi, që lidhet me liberalizim vizash, ndërsa një përfaqësues nga Oda Ekonomike, Berat Rukiqi, nuk e kishte marrë vizën me kohë. Kështu përfundimin e konferencës ambasadori i Kosovës e përmbylli me përgjigjen se ku nuk e sheh Kosovën në dhjetë vjetët e ardhshëm: nuk e sheh duke diskutuar për liberalizim vizash, as për njohje nga të gjitha vendet e BE-së.
Por, një gjë ishte tejet e pranishme në atë debat. Shqetësimi i disa deputetëve me praninë e shumtë të flamujve shqiptarë në rrugët e Kosovës në ditën e Pavarësisë. Nuk u erdhi mirë pse kishte shumë më shumë flamuj amerikanë sesa të BE-së, pse në ceremoni flisnin mysafirët amerikanë e jo ata të BE-së, por shqetësimi për praninë e flamurit të Shqipërisë ishte për ta i madh, edhe pse thoshin se në parim nuk ka asgjë kundër atij flamuri, sepse mbështesin edhe Shqipërinë. Dhe kjo u lidh edhe me fjalimin e kryeministrit të Shqipërisë, Edi Rama, në Kuvendin e Kosovës, ku ai përmendi idenë për një president të përbashkët të Kosovës dhe Shqipërisë në të ardhmen.
Është për t’u habitur se si liderët politikë të Kosovës dhe të Shqipërisë as miqve të vendeve dhe popujve të tyre, as atyre që merren me rajonin dhe vendet tona intensivisht, nuk ua kanë sqaruar sa dhe si duhet çështjen e flamurit kombëtar dhe lidhjen që të gjithë shqiptarët kanë me të. Pos se është sot flamur i shtetit të quajtur Republika e Shqipërisë, si ndër pesë flamujt më të vjetër në botë që ende është në përdorim, ai është edhe flamur i të gjithë shqiptarëve që si etni identifikohen me të. Dhe këtë e kanë bërë shqiptarët gjithmonë, kudo që kanë jetuar. Madje edhe në Jugosllavinë komuniste, me variacione të vogla se ku vendosej ylli, e kanë përdorur atë flamur.
Me të janë lidhur aq shumë saqë kur bëheshin dasmat bajraktari merrej vesh me krushqit se si të reagojnë nëse u del në rrugë policia dhe tenton t’ua marrë flamurin. Për të kanë shkuar njerëzit në burg dhe janë vrarë. Për të kanë kënduar dhe thurur vjersha. Dhe do të vazhdojnë ta trajtojnë si të tillë edhe ata shqiptarë që e pranojnë e edhe ata që nuk e pranojnë flamurin e shtetit të Kosovës. Janë të kota debati dhe gara rreth primatit të flamurit, sepse ata nuk e përjashtojnë njëri-tjetrin. Së paku kjo gjeneratë do ta trajtojë flamurin e kuq me shqiponjë si flamur etnik dhe kjo nuk i bën që ta duan më pak shtetin e Kosovës.
Çështjen e flamurit do të jetë shumë më lehtë t’ua sqarojnë diplomatëve dhe politikanëve evropianë sesa akrobacionet që bëhen rreth bashkimit kombëtar. Valëvitja e flamurit kuqezi nëpër rrugët e Kosovës dhe vendosja e tij në ndërtesa gjatë festave nuk duhet doemos të shihet si krijim i Shqipërisë së madhe, siç e paraqet Serbia dhe siç menjëherë besojnë në Bruksel.
Por kur kryeministri i Shqipërisë flet për bashkim me Kosovën nëse BE nuk na do. Kur ai në Kuvend të Kosovës flet për një “president të përbashkët”, atëherë ndodh hutim tek bashkësia ndërkombëtare. Dhe atëherë Edi Rama, diplomatët e tij, por edhe diplomatët evropianë që angazhohen rreth Shqipërisë duhet të sqarojnë se “është keqkuptuar” se “ka parë ëndrra pa qenë në gjumë” dhe se ka menduar një ditë kur të dyja, Kosova dhe Shqipëria, të jenë në BE dhe BE-ja do ta ketë një president të përbashkët, i cili do të jetë edhe i Kosovës e edhe i Shqipërisë. Ka ndodhur edhe më herët që në Prishtinë, Tiranë, Prizren apo Shkodër udhëheqësit shqiptarë të kenë përmendur bashkimin e Kosovës dhe Shqipërisë e që menjëherë në takime më zyrtarë ndërkombëtarë ta kenë zbutur këtë ide duke thënë se “kanë menduar në bashkimin e dy shteteve në BE”.
Ndoshta akrobacionet e shpeshta të liderëve politikë shqiptarë, në Kosovë dhe Shqipëri, për bashkim, president të përbashkët etj., duhet parë si vërejtje kundër ndarjes së Kosovës. Sepse ndarja e Kosovës dhe bashkimi i saj me Shqipërinë, për sa të pyeten skenaristët ndërkombëtarë të pavarësisë së Kosovës, e përjashtojnë njëra-tjetrën. Nëse ndodh ndarja atëherë është vështirë të mos flitet për ndryshimin e kufijve të tjerë në rajon. Por politikanët shqiptarë nuk e kanë seriozisht, sepse kanë dëshmuar se sa herë që kanë thënë diçka për bashkim kombëtar e kanë relativizuar sapo ndonjë zëdhënës në Bruksel ka reaguar.
Shqipëria ka gjasa të mira që këtë pranverë të marrë rekomandimin e Komisionit Evropian për nisjen e negociatave të anëtarësimit në BE. Fjala këtu është për rekomandimin e Komisionit e jo mbi ftesën për nisjen e negociatave. Për datën e nisjes së negociatave pastaj do të vendosin shtetet anëtare të BE-së. Data më e hershme për një vendim të tillë të mundshëm është Samiti i BE-së në muajin qershor. Pra, Shqipëria asnjëherë nuk ka pasur gjasa më të mira se tash për të bërë një hap të madh në procesin e integrimeve në BE. Këto gjasa nuk do t’i humbë për shkak të Kosovës.
Kosova ndërkohë do ta ketë të mbyllur “rrugën e saj evropiane” nëse me këtë nënkuptohet procesi negociator për anëtarësim në BE. Kjo rrugë për Kosovën çon më shumë përmes Beogradit sesa Tiranës. Sepse për të hapur rrugën Beogradit, Kosova duhet të pranojë edhe një marrëveshje me Serbinë, e cila edhe zyrtarisht e konsideron Kosovën si pjesë të Serbisë. Shqipëria nuk e konsideron Kosovën pjesë të saj, por e njeh atë si shtet sovran dhe të pavarur.
Nëse liderët politikë të Kosovës dhe Shqipërisë do të fokusohen më shumë për reformat në shtetet e tyre përkatëse, në përmirësimin e kushteve të jetës për njerëzit, sepse janë dy shtete nga të cilat më së shumti njerëz ikin në kërkim të një jete më të mirë, do t’i kontribuojnë çështjes kombëtare më shumë sesa me fjalime patriotike. Në këtë mënyrë edhe Shqipëria, edhe Kosova do t’i afrohen më shumë BE-së. Por, duhet pranuar se Kosova është aq larg saqë do të ishte humbje kohe për Shqipërinë nëse e pret Kosovën që t’i bashkohet në atë rrugë.
Me përvojën që do ta fitojë në procesin negociator për anëtarësim në BE më vonë, Shqipëria mund t’i ndihmojë Kosovës dhe kjo ndihmë do të jetë e mirëseardhur. Nëse Shqipëria nuk do të lëvizë vetë drejt BE-së, pak do të mundë t’i ndihmojë edhe Kosovës.
© KOHA. Të gjitha të drejtat janë të rezervuara.

Komentet

Shto koment





Posto
</form>


>
Index:<2061>
Title:<https://www.koha.net/veshtrime/76750/kosova-te-mos-fokusohet-vetem-ne-bruksel-por-te-punoje-me-shume-me-shtete-anetare/>
Content:<
Ka pasur brenda BE-së ndasi për tema edhe më të rëndësishme dhe më të vështira rreth së cilave në fund është arritur konsensus. Nëse shtetet si Gjermania, Franca, Italia, Holanda dhe disa të tjera do të angazhoheshin më shumë për t’i bindur 5 shtetet që nuk e kanë njohur Kosovën, atëherë do të mundë të ndryshonin gjërat. Kjo është e rëndësishme edhe për NATO-n. Nëse këto gjëra nuk ndryshojnë, kot flasin liderët e Kosovës për integrime në BE dhe në NATO
Në këtë jubile të Pavarësisë së Kosovës, duke kërkuar disa data të sakta dhe përmbajtjen e disa teksteve në periudhën para shpalljes së Pavarësisë, në një monografi të “Kohës Ditore” gjeta shumë gjëra që, ndonëse i kam shkruar vetë, as unë nuk i kujtoj shpesh.
Shpesh më ndodh që nëpër aeroporte, por edhe në rrugë të qyteteve të Kosovës dhe në diasporë të më thonë se unë në “Kohën Ditore” i pari e paskësha shkruar datën se kur Kosova do ta shpallte Pavarësinë, datë e cila mbahej sekrete deri në momentin e fundit. Dhe në këtë monografi të “Kohës Ditore” gjeta që më datën 25 janar kisha shkruar se Pavarësia do të shpallej më 17 shkurt. Pra, më shumë se tri javë para se ajo të shpallej. M’u duken interesante dhe m’u rikujtuan rrethanat pse dhe si doli kjo datë si më e besueshmja për shpalljen e Pavarësisë. Gjithçka për t’iu përshtatur nevojave të Bashkimit Evropian dhe të strukturës udhëheqëse politike në Serbi në atë kohë.
Ishte koha e insistimit amerikan që sa më shpejt të shpallej Pavarësia dhe në të njëjtën kohë hezitimi i vazhdueshëm i BE-së që të shtyhej, herë për nevoja të Serbisë e herë për atë të BE-së. Madje gjeta një titull “Shtyrja e statusit stabilizon rajonin”, që kisha shkruar në nëntor të vitit 2006, si raport nga takimi i ministrave të jashtëm të BE-së me Martti Ahtisaarin, kryenegociatorin ndërkombëtar për statusin e Kosovës, që tashmë ishte afër përmbylljes së punës së tij.
Në BE në atë kohë gjithmonë dëgjohej se si duhej të arrihej një unitet, se duhet pasur mirëkuptim për ato që në atë kohë quheshin forca proevropiane të udhëhequra nga presidenti i atëhershëm Boris Tadiq. Kishin frikë se moszgjidhja e statusit të Kosovës, e dihej se do të ishte një lloj pavarësie, të mos ndihmonte ardhjen në pushtet të ekstremistëve, nacionalistëve dhe njerëzve nga e kaluara e errët në Serbi, ish- bashkëpunëtorët e diktatorit Slobodan Milosheviq dhe radikalit Vojislav Sheshel, që ishin Tomislav Nikoliq, Ivica Daçiq dhe Aleksandar Vuçiq.
Është shumë interesante se si në BE mbeti i njëjti fjalor edhe pasi në Beograd u ndërruan rolet. Tash në Bruksel, për njerëzit që dikur quheshin nacionalistë nga e kaluara e errët e kohës së Milosheviqit, thonë se janë forcat proevropiane në Serbi që kanë rolin kyç për evropianizimin e tërë rajonit.
Por tema nuk është kjo. Është një strategji për zgjerimin e BE-së draftin e së cilës e kishte botuar “Koha Ditore”, njësoj sikur botuam në dhjetor të vitit të shkuar draftin e kësaj strategjie të fundit, kishim botuar edhe draftin e një strategjie nga nëntori i vitit 2006, që po ashtu quhej si historike, sepse konfirmonte gatishmërinë e BE-së për të vazhduar procesin e zgjerimit. Këtë tekst në “Kohën Ditore” e kishim botuar me titullin “Komisioni Evropian do status të qartë politik dhe legal të Kosovës”.
Më shumë se 11 vjet më vonë Komisioni Evropian përsëri miraton një strategji “historike” për zgjerimin e BE-së me vendet e Ballkanit Perëndimor. Dhe ajo që bie në sy është se as pas gjithë kësaj kohe për BE-në Kosova nuk ka status të qartë politik dhe legal. Si pasojë e kësaj është edhe mënyra se si Kosova përmendet në këtë Strategji të shkurtit të vitit 2018, pikërisht se për Komisionin Evropian Kosova nuk ka status të qartë as politik e as legal. Kosova qartë dallohet nga shtetet e tjera. Në fakt askund nuk ka ndonjë element të thuhet se Kosova po trajtohet si shtet. Kosova nuk trajtohet si pjesë e Serbisë, është e qartë se është territor më vete, por nuk trajtohet as si shtet. Komisioni Evropian nuk sqaron as çfarë do të thotë qëndrimi “neutral ndaj statusit”. Kjo mund t’i bjerë edhe sikur Kosova nuk ka status. Apo ka, por BE-ja nuk do e nuk mund të ketë qëndrim.
Si erdhi deri tek kjo situatë në të cilën në Strategjitë e zgjerimit të BE-së rasti i Kosovës të jetë shumë më i paqartë sesa që kërkohet 12 vjet më herët. Për shkak se pas shpalljes së Pavarësisë u krijua një status quo e re në raportet e Kosovës me BE-në. BE-ja nuk arriti unitet, ndërsa edhe Kosova pranoi se për të mos humbur kohë të ketë raporte me BE-në pa paragjykuar qëndrimet e shteteve anëtare ndaj statusit. Dhe kjo vazhdon edhe sot. Madje është bërë sikur një normalitet i ri.
Ndaj shteteve anëtare të BE-së, që nuk e kanë njohur Kosovën, nuk bëhet kurrfarë trysnie që ta bëjnë këtë. Madje nga strukturat e BE-së, sidomos të atyre që janë të përfshira në lehtësimin e dialogut, dëgjohet se është mirë që ka shtete të cilat nuk e kanë njohur Kosovën, sepse kjo e bën BE-në të pranueshme si lehtësuese edhe për Beogradin. Kjo ka bërë që shtetet që nuk e kanë njohur Kosovën ta kenë iniciativën dhe gjithmonë dokumentet t’u përshtaten atyre e jo shumicës së madhe që e ka njohur Kosovën.
Kjo situatë nuk do të mund të ndërrohet nga burokracia e Brukselit. Por Kosova, duke mos e injoruar kurrsesi Brukselin, duhet të punojë më shumë me vendet kryesore anëtare dhe të kërkojë angazhimin më të madh të tyre në tejkalimin e ndasive në BE rreth pavarësisë së Kosovës. Ka pasur brenda BE-së ndasi për tema edhe më të rëndësishme dhe më të vështira rreth së cilave në fund është arritur konsensus. Nëse shtetet si Gjermania, Franca, Italia, Holanda dhe disa të tjera do të angazhoheshin më shumë për t’i bindur 5 shtetet që nuk e kanë njohur Kosovën, atëherë do të mundë të ndryshonin gjerat. Kjo është e rëndësishme edhe për NATO-n. Nëse këto gjëra nuk ndryshojnë, kot flasin liderët e Kosovës për integrime në BE dhe NATO. Këto integrime kanë një procedurë, e cila është e pamundur edhe politikisht, edhe legalisht nëse Kosova nuk trajtohet si shtet. Në BE dhe NATO janë shtetet të cikat trajtohen si shtete. E Kosova nuk trajtohet si e tillë.
Strategjia e fundit e Komisionit Evropian e ka përsëritur nevojën për normalizimin e raporteve mes Kosovës e Serbisë, përmes një marrëveshjeje juridikisht obliguese, si kusht për Serbinë që të ecë drejt anëtarësimit në BE, por as kjo nuk është diçka e re. Ky kusht përmendet edhe në kornizën negociuese të BE-së për negociatat e anëtarësimit me Serbinë e miratuar pas disa vjetësh. Edhe këtu BE-ja më shumë ka sqaruar etapat në të cilat duhet të arrihet kjo “marrëveshje gjithëpërfshirëse” sesa natyrën dhe substancën e saj. Pra, mund të ndodhë që të arrihet një marrëveshje, e cila do ta linte të paqartë statusin e Kosovës dhe nuk do ta zgjidhë çështjen e qartësisë politike dhe legale për të cilën flitej në Bruksel që në vitin 2006, kur ende nuk ishte shpallur pavarësia.
Qartësi dhe normalizim nuk mund të ndodhin pa njohje nga të gjitha shtetet e BE-së dhe nga Serbia. Formulat nga periudha e luftës së ftohtë, sikur ajo e dy Gjermanive, është një opsion tashmë i tejkaluar dhe i pazbatuar për dy shtete që duan të bëhen anëtare të BE-së. Në BE nuk duan më të kenë anëtare që kanë as problemin më të vogël kufitar të pazgjidhur e lëre më shtete që nuk njohin qartë njëra-tjetrën.
Derisa nuk njihet Kosova nga të gjitha shtetet e BE-së dhe NATO-s, do të vazhdohet status quoja me pasoja për të gjithë. Dhe kjo do të mbajë gjallë iluzionet nga të gjithë. Iluzionet e Serbisë që Kosova si territor nuk është i humbur për të. Iluzionet për Kosovën se është shtet i pavarur dhe sovran si të gjitha shtetet e tjera dhe ka rrugë të sigurt (presidenti Thaçi do të thoshte edhe “të garantuar dhe të shpejtë”) drejt integrimeve në BE dhe NATO. Dhe iluzionet e BE-së se me Kosovën do të mundë të kryejë të gjitha punët pa pasur nevojë që ajo të njihej nga të gjitha vendet anëtare dhe të trajtohej si shtet.
Këto iluzione edhe e kanë sjellë Kosovën në situatën në të cilën është, ku e ka të kontestuar brenda saj integritetin territorial, një pjesë e qeverisë nuk merr pjesë në kremtimin e Pavarësisë së shtetit dhe nuk e njeh atë shtet, në një pjesë të territorit nuk guxojnë të vendosin as flamuj shtetërorë, ndërsa në Bruksel kujt t’i teket bën pengesa edhe për gjëra që janë shumë sipërfaqësore, si mënyra e përmendjes së Kosovës në një strategji politike, e cila është edhe më pak ambicioze sesa ato të para 12 vjetëve.
© KOHA. Të gjitha të drejtat janë të rezervuara.

Komentet


popo22/02/2018 11:03
POR do Te merni paret e BE-se me gjithe Ata.
Jeni anti-Amerikan edhe tash thoni neper qytete se Anglija ka BA me shume. POR mshefni permes fustanin Amerikes.
Turqija ka bombardie serbijne me shume se gjithe jashte Amerikes por Jeni anti-Turq.
Shoket e bank armik. Kush jeni ju me kujtue qe merrni krejt qka doni? Lypese she zgjidhese.
Tjetrin here luftoni vet.




Shto koment





Posto
</form>


>
Index:<2062>
Title:<https://www.koha.net/sport/102668/zyrtare-salah-nenshkruan-kontrate-te-re-me-gjigantin-evropian/>
Content:<
Salah ka nënshkruar një kontratë të re me skuadrën e Liverpoolit.
Mohammed Salah i cili shkëlqeu sezonin e kaluar te The Reds, ka vazhduar kontratën me skuadrën e tij edhe për pesë vitet e ardhshme, përcjell KosovaPress.
Salah gjatë kësaj vere u përfol shumë për një kalim të mundshëm të Real Madrid apo Barcelona, por siç duket ai iu ka dhënë fund thashethemeve rreth së ardhmes së tij.
Liverpool e ka konfirmuar arritjen e marrëveshjes me Salah dhe tani Salah do të jetë pjesë e Liverpool në synimet e tyre edhe për pesë vitet e ardhshme.
>
Index:<2063>
Title:<https://www.koha.net/sport/99742/unitedi-nuk-e-shet-martialin-nen-75-milione-funte/>
Content:<
Manchester Unitedi raportohet se ka informuar Chelsean dhe Tottenhamin se Anthony Martial nuk do të largohet nga Old Traffordi për më pak se 75 milionë funte.
22-vjeçari, që iu bashkua “Djajve të kuq” nga Monaco më 2015, ka pasur sezon të dobët në Angli, sidomos pas transferimit të Alexis Sanchezit në janar.
Agjenti i lojtarit, Philippe Lamboley ka thënë se ai dëshiron largimin, ndërsa sipas The Mirror, Unitedi ka caktua çmimin prej 75 milionë funtesh.
Për interesimin e tij ka disa skuadra të interesuara, ndërsa më së afërmi janë Chelsea dhe Tottenhami.
Martiali në 136 paraqitje për Unitedin ka shënuar 36 gola.
>
Index:<2064>
Title:<https://www.koha.net/sport/97774/bayerni-cakton-cmimin-e-lewandowskit/>
Content:<
Bayern Munich është i gatshëm që të dëgjojë ofertat për sulmuesin polak, Robert Lewandowski.
Sport Bild raporton se gjiganti bavarez është i gatshëm që ta shesë atë, por për 200 milionë euro, transmeton Koha.net.
Sulmuesi polak ia ka bërë të ditur dëshirën e tij Bayernit se dëshiron të largohet gjatë kësaj vere, pasi dëshiron një sfidë të re.
Megjithatë, raportohet se Bayerni nuk do të dëgjojë për ofertat më poshtë se 200 milionë euro, me Real Madridin dhe Chelsean që deri tani kanë shprehur interesim për të.
>
Index:<2065>
Title:<https://www.koha.net/sport/97514/chelsea-ofron-60-milione-euro-per-alissonin/>
Content:<
Chelsea raportohet se ka bërë një ofertë për portierin e Romës, Alisson.
Portieri brazilian, i cili pritet të jetë numër një i vendit të tij në Kupën e Botës këtë verë, ka pasur një ngritje të pabesueshme në karrierë sezonit mbresëlënës me romakët.
Ai ka qenë shumë i lidhur me Real Madridin dhe Liverpoolin gjatë kohëve të fundit, me të dy finalistët e Ligës së Kampionëve që mendohet të jenë në treg për portierët e rinj.
Megjithatë, sipas Pagine Romaniste, edhe rivali i “The Reds” në Ligën Premier, Chelsea ka bërë ofertën e parë zyrtare për 25-vjeçarin.
Mendohet se “The Blues” kanë bërë një ofertë prej 60 milionë euro për lojtarin, ndërsa do t’i ofrojnë pagë vjetore prej 4.5 milionë eurove.
Sipas raportit, megjithatë, ka shumë pak gjasa që drejtori sportiv Monchi të pranojë ofertën.
Në vend të kësaj, Roma do të presë deri pas Kampionatit Botëror përpara se të marrë parasysh biznesin – me kalimin e kohës shfaqjet e Alisson në turne shpresojnë ta rrisin vlerën edhe më tej.
>
Index:<2066>
Title:<https://www.koha.net/sport/96977/chelsea-synon-portierin-anglez-per-ta-zevendesuar-courtoisin/>
Content:<
Chelsea po shikon mundësinë që të transferojë një portier në rast të largimit të belgut, Thibaut Courtois.
Daily Mail raporton se Chelsea synon ta zëvendësojë belgun me portierin e Stoke Cityt, Jack Butland, transmeton Koha.net.
Klubi londinez gjithashtu e ka në radar edhe portierin e Romës, Alisson Becker.
>
Index:<2067>
Title:<https://www.koha.net/sport/95645/chelsea-arrin-marreveshjen-me-sarrin/>
Content:<
Chelsea raportohet se ka arritur marrëveshje me ish-trajnerin e Napolit, Maurizio Sarri për të zëvendësuar Antonio Conten në Stamford Bridge.
“Blutë” pritet të largojnë Conten këtë sezon pas dështimit duke e mbyllur sezonin në pozitën e pestë.
Bisedimet për largimin e Contes janë duke vazhduar, pasi italiani mësohet se po kërkon 17.5 milionë funte si kompensim nëse shkarkohet.
“SkySports” raporton se Chelsea tashmë ka marrëveshje në parim me Sarrin, por s’mund të zyrtarizojë sepse ai akoma është në kontratë me Napolin, ku do të zëvendësohet nga Carlo Ancelotti.
Chelsea do të detyrohet të paguajë klauzolën prej 7 milionë funtesh nëse duan që ta zyrtarizojnë Sarrin para 31 majit.
>
Index:<2068>
Title:<https://www.koha.net/sport/95165/willan-largohet-nga-chelsea/>
Content:<
Willan pritet të largohet nga Chelsea, gjatë afatit kalimtar të verës.
Për brazilianin interesim ka shprehur Manchester United.
Sipas “Sky Sports”, Willian dëshiron të largohet nga londinezët, pasi nuk ka gjetur hapësirë në formacionin bazë këtë edicion.
Willian kërkohet nga Jose Mourinho, ish-trajner i tij te Chelsea.
29-vjeçari ka kontratë me londinezët deri në vitin 2020.
>
Index:<2069>
Title:<https://www.koha.net/sport/95141/morata-rikthehet-ne-serie-a/>
Content:<
Alvaro Morata pritet të largohet nga Chelsea, pas një sezoni dëshpërues me londinezët.
Sulmuesi spanjoll është parë në qytetin e Milanos, së bashku me menaxherin e tij ku është takuar edhe me drejtuesit e klubit të Juventusit.
Për 25-vjeçarin interesim ka shprehur edhe Milan.
Morata së fundi është lënë jashtë edhe nga Përfaqësuesja e Spanjës, për Kampionatin Botëror, që do të mbahet në Rusi.
Spanjolli ka kontratë me londinezët deri në vitin 2022.
>
Index:<2070>
Title:<https://www.koha.net/sport/94397/chelsea-dhe-manchester-city-ne-gare-per-lewandowskin/>
Content:<
Sulmuesi i Bayern Munichut, Robert Lewandowski, ka dy oferta për Premier League në tavolinë përpara afatit kalimtar veror.
Burimet polake thonë se Lewandowski mbetet i vendosur të largohet nga Bayerni dhe po punon në mënyrë aktive me super agjentin Pini Zahavi për të gjetur lëvizjen e duhur.
Ndërsa Real Madrid është tërhequr prapa nga bisedimet, interesi në qendër të fushës mbetet i fortë, transmeton ksp.
Przeglad Sportowy thotë se Chelsea , Manchester City dhe PSG janë të gjitha në kontakt me Zahavin për largimin e Lewandowski nga Bayern që pritet të ndodhë në muajt e ardhshëm.
Zahavi gëzon një marrëdhënie të mirë me të tre gjigandët, edhe pse statusi i City dhe PSG në Ligën e Kampionëve mund të joshë më shumë polakun.
>
Index:<2071>
Title:<https://www.koha.net/sport/93239/chelsea-e-do-pochettinon-zevendesues-te-contes/>
Content:<
Chelsea raportohet se e ka identifikuar trajnerin e Tottenhamit, Mauricio Pochettino, si zëvendësues potencial të Antonio Contes, për trajner të ri të klubit.
Conte pritet të largohet nga Stamford Bridge këtë verë, ndërsa si zëvendësues potencialë janë përmendur Luis Enrique e Maurizio Sarri.
Gjithsesi, SkySports tani raporton se “Blutë” janë interesuar për Pochettinon, që udhëhoqi Tottenhamit drejt kualifikimit në Ligën e Kampionëve.
Argjentinasi ka edhe tre vjet në kontratën e tij me Tottenhamin.
>
Index:<2072>
Title:<https://www.koha.net/sport/92326/hysaj-prioritet-i-chelseat/>
Content:<
Chelsea raportohet se gjatë verës po synon të transferojë mbrojtësin shqiptar të Napolit, Elseid Hysaj.
Futbollisti shqiptar pritet të përgjigjet në ofertën për kontratë të re të Napolit dhe “Blutë” po shpresojnë të ndërhyjnë në negociata, sipas “TMW”.
Klubi londinez e ka bërë cak kryesor Hysajn, për të cilin Napoli nuk pranon ofertë nën 40 milionë funte.
Hysaj, i cili iu bashkua Napolit nga Empoli më 2015, ka pasur 37 paraqitje për Shqipërinë deri tash.
>
Index:<2073>
Title:<https://www.koha.net/sport/92196/gabon-chelsea-zbeh-gjasat-per-kualifikim-ne-champions/>
Content:<
Chelsea është ndalur vetëm me barazim me Huddersfieldin për të zbehur me të madhe gjasat për kualifikim në Ligën e Kampionëve.
“Blutë” barazuan 1 me 1 në shtëpi me Depoitren që shënoi për mysafirët, e Alonson që realizoi për ekipin e Antonio Contes.
Me vetëm një xhiro deri në fund të sezonit, Chelsea ka 70 pikë të tubuara në pozitën e pestë. Dy pikë më shumë ka Liverpooli që është i treti. Tani Chelseat i duhet patjetër të shpresojë në humbjen e Liverpoolit në xhiron e fundit dhe të fitojë vet për të siguruar pozitën e katërt.
>
Index:<2074>
Title:<https://www.koha.net/sport/91769/martial-nxit-lufte-mes-juves-e-chelseat/>
Content:<
Anthony Martial nuk bënë më pjesë në planet e Jose Mourinhos dhe largimi i tij nga Manchester Unitedi duket i pashmangshëm.
Talenti francez që u ble për 70 milionë euro nga Monaco në vitin 2015 nuk ka mundur që asnjëherë të tregojë vlerat e tij me “Djajtë e Kuq”.
Tani në garë për 22-vjeçarin janë futur Juventusi dhe Chelsea.
Problemi kryesor është çmimi i lartë që United ka vënë për futbollistin francez, pasi kërkon së paku 80 milionë euro.
Chelsea është i gatshëm që në negociata ta përfshijë edhe shkëmbimin me Willianin, që pëlqehet shumë nga Mourinho.
>
Index:<2075>
Title:<https://www.koha.net/sport/91762/morata-afer-kthimit-te-juve/>
Content:<
Sulmuesi i Chelseat, Alvaro Morata, raportohet se ka arritur marrëveshje për rikthim te Juventusi.
Sipas “RaiSport”, marrëveshja është shumë afër zyrtarizimit.
Në raportim theksohet se spanjolli ka pranuar pagë më të ulët vetëm që të largohet nga Chelsea në drejtim të “Zonjës së Vjetër”.
Chelsea po kërkon 66 milionë euro për transferimin e Moratas, ndërsa mund të arrihet edhe marrëveshje për huazim me opsion blerjeje pas dy vjetësh, njësoj si me Juan Cuadradon.
Morata ishte te Juve në periudhën 2014-16.
>
Index:<2076>
Title:<https://www.koha.net/sport/90628/chelsea-konsideron-transferimin-e-martialit/>
Content:<
Chelsea raportohet se po mendon të transferojë Anthon Martialin e Manchester Unitedit gjatë verës.
Sipas “DailyTelegraph”, pronari i “Bluve” Roman Abramovich po dëshiron transferime gjatë verës, me Martialin si një prej më të preferuarve.
Për francezin interesim kanë shprehur edhe Juventusi e Tottenhami. Ai pritet të kushtojë rreth 44 milionë funte.
>
Index:<2077>
Title:<https://www.koha.net/sport/90487/conte-ne-radarin-e-gjigantit-italian/>
Content:<
Antonio Cone mund të rikthehet në Serie A nga sezoni i ardhshëm.
Për të ka shprehur interesim skuadra e Napolit, që sivjet po e rivalizon Juventusin për titull të Serie A, transmeton Koha.net.
Ai mund ta zëvendësojë Maurizio Sarrin që po kërkohet nga Chelsea, ekipi aktual i Antonio Contes.
Radio Kiss Kiss Napoli raporton se Roman Abramovich dëshiron që drejtimin e skuadrës së tij ta marrë Sarri, dhe është i gatshëm të paguajë klauzolën e tij.
>
Index:<2078>
Title:<https://www.koha.net/sport/90398/sarri-mund-te-largohet-nga-napoli/>
Content:<
Trajneri italian ka oferta nga Premier Liga e Anglisë.
Duket se edhe ky sezon do ta shohë Napolin pa trofe në Serie A. Teksa kanë mbetur edhe tri xhiro deri në fund të stinorit, skuadra napolitane ka katër pikë më pak se lideri Juventus dhe titulli tani duket i pamundur për ta.
Sipas asaj që shkruan Il Mattino, humbja kundër Fiorentinës mund të shënojë përfundimisht aventurën e napolitanëve nën drejtimin e Maurizio Sarrit, transmeton ksp.
Marco Giampaolo duket se do të jetë alternativa numër një, por presidenti De Laurentiis ka bërë edhe një sondazh për një rikthim të Rafa Benitezit, që shihet me sy po aq të mirë.
Për Sarrin kanë shprehur interesim dy skuadrat e Londrës, Chelsea dhe Arsenal.
>
Index:<2079>
Title:<https://www.koha.net/sport/90229/klubi-francez-e-kerkon-david-luizin/>
Content:<
Skuadra e Monacos në Ligën e Parë në Francë po monitoron me shumë kujdes situatën e David Luizit te Chelsea, me shpresën që gjatë afatit kalimtar të verës do të arrijë të transferojë në Principatë mbrojtësin brazilian.
E ardhmja e 31-vjeçarit në “Stamford Bridge” lidhet ngushtësisht me atë që do të ndodhë me Antonio Conten, pasi marrëdhënia e tij me trajnerin italian ka qenë gjithmonë e tendosur.
Në momentin që drejtuesit e Monacos do ta kuptojnë që futbollisti është në shitje, do t’i paraqesin menjëherë një ofertë presidentit Roman Abramovich.
Nëse Conte largohet nga Chelsea, sikurse janë të gjitha gjasat, David Luiz mund të kërkojë qëndrimin për të fituar një vend titullari te blutë e Londrës, në të kundërt, largimi i tij është i pashmangshëm. Edhe nëse italiani do të prishë marrëveshjen me Chelsean, duhet kuptuar nëse trajneri që do ta pasojë e ka në plane brazilianin, transmeton SS.
David Luiz e humbi besimin e Contes pas dy ndeshjeve të grupeve të Champions përballë Romës, me Chelsean që pësoi në total 6 gola, duke marrë vetëm një pikë më “Stamford Bridge”.
Ndeshja e fundit ku David Luiz është aktivizuar në Premier League është ajo e 2 shkurtit në humbjen e thellë 4-1 në fushën e Watfordit.
>
Index:<2080>
Title:<https://www.koha.net/sport/88832/chelsea-perball-unitedit-ne-finale-te-fa-cup/>
Content:<
Pas Manchester Unitedit është skuadra e Chelseat që ka siguruar kualifikimin në finale të FA Cup duke e mposhtur në takimin e sotëm Southamptonin.
Skuadra e Antonio Contes fitoi gjysmëfinalen e sotme me rezultat prej 2 me 0, transmeton Koha.net.
Ishin sulmuesit ata që shënuan golat në këtë takim. Të parin e shënoi Giroud në minutën e 46 pas asistimit nga Hazardi.
Kurse golin e dytë e shënoi Morata në minutën e 82.
>
Index:<2081>
Title:<https://www.koha.net/sport/88272/hazardi-te-reali-nese-largohet-bale/>
Content:<
Real Madridi nuk heq dorë nga belgu i Chelseat, Eden Hazard, dhe mendon një tjetër tentativë për t’i siguruar shërbimet e tij gjatë verës.
Zidane me çdo kusht e dëshiron 27-vjeçarin në klub, që shihet si zëvendësues i uellsianit Gareth Bale, i cili edhe të mërkurën kundër Bilbaos u la në bankën e rezervistëve nga tekniku francez, transmeton KTV.
Marrëdhëniet e tij me Zidanein u prishën që kur ai u la jashtë formacionit në ndeshjen e parë të 1/16-tës së finales në “Champions” kundër Paris Saint-Germainit.
Sivjet, Hazard në 45 ndeshje sa është paraqitur me “Blutë e Londrës” ka shënuar 16 gola dhe ka 11-të asistime.
>
Index:<2082>
Title:<https://www.koha.net/sport/88253/chelsea-mposht-burnleyn/>
Content:<
Chelsea ka arkëtuar tre pikë të reja në Premier Ligë, duke e mposhtur sot në udhëtim Burnleyn.
Skuadra e Antonio Contes kaloi në epërsi në minutën e 20 pas autogolit nga Long, transmeton Koha.net.
Vendasit barazuan shifrat në minutën e 64 përmes Barnesit.
Por, për fitoren e Chelseat u përkujdes Victor Moses, duke shënuar në minutën e 69 pas asistimit nga Emersoni.
Chelsea në vendin e pestë ka 63 pikë, kurse Burnley në vendin e shtatë ka 52 pikë.
>
Index:<2083>
Title:<https://www.koha.net/sport/88194/chelsea-pas-dy-trajnereve-italiane/>
Content:<
Trajneri i Romës, Eusebio Di Francesco mund të jetë pasardhës i Antonio Contes te Chelsea, raporton Daily Telegraph.
Roman Abramovich, pronari i Chelseat, është duke shqyrtuar kandidatët për t’ia besuar menaxhimin e klubit të tij, dhe një ndër ta është edhe trajneri i Romës, i cili e ka dërguar skuadrën romake në gjysmëfinale të Ligës së Kampionëve, transmeton Koha.net.
Një nga kandidatët është edhe Maurizio Sarri i Napolit, i cili po garon për titull të Serie A këtë sezon.
>
Index:<2084>
Title:<https://www.koha.net/sport/87638/chelsea-insiston-per-asension/>
Content:<
Skuadra e Chelseat nuk e ka ndërmend të heqë dorë nga transferimi i mesfushorit të Real Madridit, Marco Asensio.
Gazeta spanjolle "Marca" ka njoftuar se londinezët kanë njoftuar Realin se janë të gatshëm të paguajnë dëmshpërblim deri në 150 milionë euro për transferimin e Asensios në fund të këtij edicioni.
Po ashtu, Chelsea për ta bindur Asension që të transferohet në "Stamford Bridge" i ka ofruar pagë vjetore prej nëntë milionë eurosh, dyfish më shumë sesa merr te Real Madridi.
Asensio 22-vjeçar ka kontratë me Realin deri në vitin 2023 dhe këtë edicion ka shënuar dhjetë gola e ka dhënë katër asistime në 45 paraqitje.
Ai pos Realit, karrierë ka bërë edhe tek Espanyoli e Mallorca. Asensio ka edhe dhjetë paraqitje me Përfaqësuesen e Spanjës, me të cilën ka debutuar në vitin 2016.
>
Index:<2085>
Title:<https://www.koha.net/sport/86773/courtois-vendos-per-klubin-e-ri/>
Content:<
Portieri i Chelseat, Thibaut Courtois dëshiron që karrierën e tij ta vazhdojë te Paris Saint-Germaini, raporton RMC Sport.
Raportohet se belgu ka biseduar tashmë me liderin e Ligue 1, për një transferim të mundshëm në verë, transmeton Koha.net.
Chelsea nuk dëshiron që ta shesë belgun, që gjithashtu është lidhur me një kalim te Real Madridi.
>
Index:<2086>
Title:<https://www.koha.net/sport/86529/oferta-e-larte-nga-kater-klube-mund-ta-binde-bayernin-qe-ta-shese-lewandowskin/>
Content:<
Bayern Munich mund të luhatet nga oferta e lartë që katër klube po përgatisin për yllin polak, Robert Lewandowski.
L’Equipe raporton se katër klube janë vënë pas Lewandowskit që po kalon formë të jashtëzakonshme me Bayernin, transmeton Koha.net. Ato janë të gatshme të paguajnë 100 milionë euro që ta kenë atë në radhët e veta.
Real Madridi, Chelsea, Paris Saint-Germaini, dhe një klub tjetër, që nuk i është bërë i ditur emri, kanë shprehur interesim për polakun.
Deri më tani Bayerni ka refuzuar të konsiderojë ndonjë ofertë për Lewandowskin.
>
Index:<2087>
Title:<https://www.koha.net/sport/101525/psg-jep-para-dhe-verrattin-per-pogban/>
Content:<
Paris Saint-Germain raportohet se ka kontaktuar Manchester Unitedin duke ofruar Marco Verrattin plus para për Paul Pogban.
Kampioni i Ligue 1 është i vendosur ta transferojë francezin që aktualisht është në Botëror.
Sipas “The Sun”, PSG po beson se me Verrattin në ofertë mund të bindin krerët e “Djajve të Kuq” për të pranuar largimin e Pogbas.
Trajneri Jose Mourinho njihet si adhurues i Verrattit, ndërsa akoma s’dihet nëse Pogba është pjesë e planeve të tij.
Unitedi tashmë ka transferuar mesfushorin Fred, ndërsa Michael Carrick është pensionuar e Marouane Fellaini pritet të largohet.
>
Index:<2088>
Title:<https://www.koha.net/sport/101111/dy-skuadrat-nga-manchesteri-synojne-mbappen/>
Content:<
Manchester Unitedi dhe Manchester City po konsiderojnë të bëjnë ofertë për yllin e Paris Saint-Germainit, Kylian Mbappe.
Sipas “The Mirror”, dy skuadrat angleze do të garojnë për francezin pasi që PSG është në hetime nga UEFA për shpenzimet e mëdha.
Kampioni francez e kishte huazuar Mbappen nga Monaco sezonin e shkuar me marrëveshje që e detyronte ta transferonte për më shumë se 170 milionë euro këtë verë.
Unitedi mësohet se po konsideron të ofrojë edhe Anthony Martialin për Mbappen.
>
Index:<2089>
Title:<https://www.koha.net/sport/98734/unitedi-befason-me-oferten-per-mbappen/>
Content:<
Manchester Unitedi raportohet se po bën gati një ofertë befasuese për yllin e Paris Saint-Germainit, Kylian Mbappe.
Sipas “Don Balon”, PSG do të shesë Mbappen vetëm nëse ylli Neymar do të bindej që të qëndronte në skuadër.
Unitedi do të ofrojë 270 milionë euro, por kjo ofertë mund të bie në 190 pasi mund të shfrytëzohet edhe Anthony Martial si pjesë e marrëveshjes.
>
Index:<2090>
Title:<https://www.koha.net/sport/97760/arsenali-transferon-adlin/>
Content:<
Arsenali ka transferuar talentin 17-vjeçar Yacine Adli për 223 mijë funte.
Sipas “Goal”, talenti i Paris Saint-Germainit ka refuzuar kontratën e re nga klubi, ndërsa tani do të ribashkohet me ish-trajnerin Unai Emery.
Sipas raportimeve të para, Adli ka nënshkruar kontratë trevjeçare me Arsenalin, me opsion për të nënshkruar për dy vjet tjera më shumë.
Ai luan në pozitën e mesfushorit ofensiv. Adli ka shënuar 13 gola në 23 paraqitje për përfaqësuesen e të rinjve në Francë.
>
Index:<2091>
Title:<https://www.koha.net/sport/96307/psg-i-ofron-page-45-milione-euro-ne-vit-ronaldos/>
Content:<
Paris Saint-Germain po shpreson të marrë Cristiano Ronaldon nga Real Madridi duke i ofruar kontratë vjetore prej 45 milionë eurosh, sipas “AS”.
Portugezi dha komente të çuditshme pas fitores në Ligën e Kampionëve ndaj Liverpoolit duke thënë se “do të mendojë të ardhmen”.
Ekipi francez do ta ketë të vështirë transferimin e Ronaldos për shkak të kërkesës së majme të Real Madridit.

>
Index:<2092>
Title:<https://www.koha.net/sport/95878/neymar-hedh-poshte-raportimet-per-largim-nga-psg-ja/>
Content:<
Sulmuesi i Paris Saint-Germainit, Neymar, ka hedhur poshtë raportimet që e lidhin me një kalim te Real Madridi.
Neymari kaloi te PSG-ja verën e shkuar për 222 milionë euro nga Barça, duke shënuar 25 gola në sezonin debutues.
“Fokusi është te ekipi kombëtar i Brazilit. Po thuhen gjëra të pakuptimta. S’ia vlen as të përgjigjem”, ka thënë ai.
Neymari aktualisht është duke u rikuperuar para nisjes së Kampionatit Botëror muajin e ardhshëm.
>
Index:<2093>
Title:<https://www.koha.net/sport/94530/psg-ja-ne-gare-per-lewandowskin/>
Content:<
Robert Lewandowski pritet të largohet nga Bayern Munihi gjatë afatit kalimtar të verës.
Për sulmuesin polak, u raportua se është i interesuar Real Madridi, por në garë kanë hyrë edhe 3 klube të mëdha.
Bëhet fjalë për Chelsean e Machester Cityn në Angli dhe PSG-në në Francë.
Raportohet se Chelsea ka bërë ofertë konkrete, por fakti se skuadra nga Londra nuk do të luajë në Ligën e Kampionëve e bën të vështirë kalimin e tij në “Stamford Bridge”.
Ndërkaq, kalimi te Manchester City mund të realizohet më lehtë, pasi trajneri i Cityt, Pep Guardiola ka punuar me 29 vjeçarin te Bayerni.
Në anën tjetër, PSG-ja po planifikon shitjen e Cavanit e më pas blerjen e sulmuesit të Bayernit.
41 gola në 48 ndeshje në të gjitha garat, është bilanci i Lewandowskit me Bayernin, ku përveç titullit të kampionit në Bundesligë, u shpall edhe golashënuesi më i mirë.
>
Index:<2094>
Title:<https://www.koha.net/sport/94495/neymari-deshiron-kalimin-te-reali-psg-nuk-dorezohet/>
Content:<
Neymari e ka bërë të qartë se dëshiron me çdo kusht që të kalojë te Real Madridi këtë verë, por Paris Saint-Germaini nuk po e lejon largimin e tij.
Sipas “Goal”, 26-vjeçari tashmë u ka thënë krerëve të PSG-së se dëshiron të largohet pas vetëm një sezoni, por gjiganti francez po mundohet ta bindë që të qëndrojë edhe më gjatë në Paris.
Agjenti i lojtarit, Pini Zahavi, është takuar me presidentin e Realit, Florentino Perez, më 13 maj, para takimit me avokatin e Neymarit një ditë më pas. Edhe babai i futbollistit dëshiron me çdo kusht të shtyjë përpara një marrëveshje me Realin.
Zahavi tashmë ka nisur kërkimin për një zëvendësues të brazilianit te PSG-ja, por është klubi që po bllokon çdo marrëveshje pasi dëshiron ta mbajë lojtarin deri më 2022 kur skadon kontrata e tij.
Nëse Reali dëshiron të kompletojë marrëveshjen, kjo nuk pritet të ndodhë para përfundimit të Botërorit, më 15 korrik.
Në sezonin e parë, Neymari ka shënuar 28 gola në 30 ndeshje me PSG-në.
>
Index:<2095>
Title:<https://www.koha.net/sport/94452/psg-thote-se-se-shet-mbappen-as-per-nje-miliard-euro/>
Content:<
Presidenti i Paris Saint-Germainit, Nasser Al-Khelaifi, ka thënë se nuk do të konsiderojë shitjen e Kylian Mbappes edhe nëse gjiganti francez pranon ofertë prej një miliard eurosh.
Mbappe iu bashkua PSG-së në formë huazimi nga Monaco verën e shkuar, para kompletimit të marrëveshjes prej 135 milionë eurosh në fund të sezonit 2017-18.
19-vjeçari, që shënoi 21 gola në 46 paraqitje këtë sezon, po kërkohet nga Manchester City, por PSG nuk do të lejojë shitjen e tij.
“A dëshironi të jap një shifër? Më shumë se një miliard euro! Po thash, një miliard. Edhe nëse më jepni një miliard, nuk do ta shisja”, është shprehur Al-Khelaifi për “Canal+”.
>
Index:<2096>
Title:<https://www.koha.net/sport/93789/psg-kerkon-buffonin/>
Content:<
Kapitenit të Juventusit, Gianluigi Buffon, raportohet se i është ofruar një kontratë nga Paris Saint-Germaini.
Veterani konfirmoi sot se do të largohet nga “Zonja e Vjetër” pas 17-vjetësh, por nuk tregoi nëse do të pensionohet.
“La Parisien” raportoi se atij i është ofruar një kontratë dyvjeçare nga PSG-ja, ndërsa thuhet se edhe Buffoni ka pëlqyer ofertën.
PSG dëshiron të shtojë eksperiencë në skuadër, ndërsa 40-vjeçari dëshiron të luajë në nivelin më të lartë.
>
Index:<2097>
Title:<https://www.koha.net/sport/93107/tuchel-zyrtarisht-trajner-i-psg-se/>
Content:<
Thomas Tuchel është konfirmuar zyrtarisht si trajneri i ri i Paris Saint-Germainit.
Ai ka nënshkruar kontratë dyvjeçare duke zëvendësuar Unai Emeryn që u largua këtë muaj.
Tuchel para këtij sezoni kishte pushuar për gati një vit pas dy sezoneve të kaluara te Dortmundi.
>
Index:<2098>
Title:<https://www.koha.net/sport/93032/neymar-tani-mendoj-vetem-boterorin/>
Content:<
Ylli i PSG, Neymar thotë se është i lodhur nga zërat për një transferim të mundshëm gjatë kësaj vere.
Mediat e ndryshme europiane kanë pasur informacione të vazhdueshme mbi interesimin e Real Madridit dhe Manchester United për yllin brazilian.
26-vjeçari është lidhur me një largim të papritur nga PSG, pas vetëm një sezoni në Ligue 1, pavarësisht se është kontraktuar me parizienët deri në vitin 2022, trasmeton ksp. Presidenti i PSG-së, Nasser Al-Khelaifi, tha të shtunën se ishte “2000 për qind” i sigurt se Neymar do të qëndronte me kampionët e Ligue 1.
Spekulimet janë, gjithashtu, në rritje të lodhshme ndaj Neymarit, i cili u emërua “Lojtari i sezonit në Ligue 1”, të dielën (dje). “Gjithkush e di se për çfarë kam ardhur këtu, se çfarë dua të bëj, qëllimet që kam”, tha ai. “Qëllimi im tani është Kupa e Botës. Nuk është koha për të folur për transferimet. Jam pak i lodhur tani me këto zëra të mediave”, përfundoi Neymar.
Neymar shënoi 28 gola në 30 ndeshje për PSG, përpara se sezoni i tij të përfundonte para kohe, nga një dëmtim serioz në këmbë, në muajin shkurt.
>
Index:<2099>
Title:<https://www.koha.net/sport/92999/man-united-ka-gati-250-milione-euro-per-neymarin/>
Content:<
Manchester United është gati të hyjë në garë për të marrë sulmuesin brazilian të PSG-së, Neymar, duke paguar edhe një shumë prej 250 milionë eurosh.
Lajmin e ka konfirmuar sot e përditshmja britanike “The Mirror”, sipas së cilës Mourinho është gati të bëjë çmenduri për të sjellë në “Old Trafford” yllin brazilian. Jo vetëm kaq, por “djajtë e kuq” janë gati ta paguajnë 35 milionë euro në sezon Neymar për ta bindur që të luajë në Premier League.
Por problem është skuadra e Real Madrid, që gjithashtu e kërkon me ngulm sulmuesin brazilian, që vjet u transferua nga Barcelona te PSG për shifrën e 222 milionë eurove, rekord, transmeton ksp. Por duket se United është duke biseduar prej kohësh me babain e Neymar, që është fans i ekipit të Jose Mourinho dhe ka shumë dëshirë që djali i tij të luajë me këtë skuadër në të ardhmen. Aktualisht sulmuesi 26-vjeçar ndodhet në Paris ku ka rinisur stërvitjen pas operacionit, por mund të largohet nga PSG-ja pas vetëm një sezoni, për të nisur një aventurë të re.
>
Index:<2100>
Title:<https://www.koha.net/sport/92975/neymar-shpallet-lojtari-i-vitit-ne-france/>
Content:<
Neymar Jr është shpallur lojtari më i mirë në Francë për sezonin 2017/18.
Sulmuesi i PSG-së edhe pse nuk ka luajtur në dy muajt e fundit për shkak të dëmtimit, ai ka pasur një sezon mbresëlënës, duke shënuar 28 gola në 30 ndeshje, derisa ka dhuruar edhe 19 asiste.
26 vjeçari e pranoi çmimin nga legjenda braziliane, Ronaldo Nazari.
>
Index:<2101>
Title:<https://www.koha.net/sport/92818/psg-merr-pogban-nese-largohet-neymari/>
Content:<
Paris Saint Germaini raportohet se po e sheh mesfushorin e Manchester Unitedit, Paul Pogba, si zëvendësues potencial të Neymarit.
Sipas “DailyStar”, Neymari mund të largohet në drejtim të Real Madridit, ndërsa Pogba raportohet se do të largohet nga Unitedi për shkak të mospajtimeve me trajnerin Jose Mourinho.
Nëse Reali e transferon Neymarin për 250 milionë funte, PSG thuhet se do të ofrojë 100 milionë funte për Pogban.
Raporti shton se parisienët me shitjen e Neymarit nuk do të rrezikonin shkeljen e “Fair Playit Financiar” dhe mund të transferojnë përfundimisht Kylian Mbappen dhe Pogban, që ka kontratë deri më 2021 në Old Trafford.
>
Index:<2102>
Title:<https://www.koha.net/sport/92179/raiola-ia-ofron-pogban-psg-se/>
Content:<
Mesfushori i Manchester Unitedit, Paul Pogba, i është ofruar Paris Saint-Germainit, nga agjenti i tij Mino Raiola, sipas “DailyRecord”.
Francezi ka pasur sezon të vështirë në Old Trafford, sidomos pas raportimeve se ka pasur përplasje me trajnerin Jose Mourinho.
Tani PSG thuhet se është duke monitoruar nga afër mundësinë e transferimit të tij në kryeqytetin francez.
>
Index:<2103>
Title:<https://www.koha.net/sport/91836/emery-po-shikon-te-largohet-nga-psg-ja-me-triplete-vendore/>
Content:<
Paris, 7 maj (Reuters) - Paris Saint-Germain, në finale të Kupës së Francës të martën mbrëma kundër skuadrës së kategorisë së tretë Les Herbiers, jo vetëm që do të shikojë të shtrijë dominimin vendor, por do të tentojë edhe t&#39;i ofrojë trajnerit në largim Unai Emery një lamtumirë triumfale.
Emery, kontrata e të cilit skadon në fund të stinorit, nuk do të pëlqente asgjë më tepër sesa të arrinte tripletën vendore këtë edicion, pasi që PSG-ja ka fituar tashmë Ligue 1 dhe Kupën e Ligës së Francës.
Trajneri bask, që ka udhëhequr Sevillan drejt tre titujve në Ligën e Evropës para se të merrte drejtimin e PSG-së në vitin 2016, u ka bërë thirrje lojtarëve që të marrin seriozisht ndeshjen e së martës, pasi përballë do të kenë një skuadër që nuk ka asgjë për të humbur.
PSG-ja ka dështuar në Ligën e Kampionëve, por në Francë po dominon... (Më gjerësisht lexoni në Koha Ditore)
>
Index:<2104>
Title:<https://www.koha.net/sport/91518/neymari-deshiron-ti-bashkohet-ronaldos-te-reali/>
Content:<
Ylli i Paris Saint-Germainit, Neymari, dëshiron të luajë krahas Cristiano Ronaldos te Real Madridi, sipas “Marcas”.
Braziliani pritet të largohet nga klubi francez vetëm pas një sezoni dhe t’i bashkohet rivalit të përbetuar të ish-skuadrës, Barcelona, para sezonit 2018-19.
Madridi po ashtu pritet t’ia rrisë pagën Ronaldos në mënyrë që ta mbajë të lumtur në klub teksa edhe paga e Neymarit do të jetë tejet e lartë.
>
Index:<2105>
Title:<https://www.koha.net/sport/90386/emre-can-i-thote-po-juventusit/>
Content:<
Reprezentuesi gjerman me prejardhje turke do t’i bashkohet Zonjës së Vjetër gjatë verës.
Emre Can te Juventus duket punë e kryer. Lojtari i Liverpoolit që prej kohësh kërkohet nga Zonja e Vjetër dhe ai ka vendosur të veshë fanellën e bardh-e-zinjve.
Gazzetta Dello Sport shkruan se Juventusi është në avantazh ndaj Paris Saint-Germain, kjo pasi gjermani preferon më shumë kampionët e Italisë sesa ata të Francës, transmeton ksp.
Can pritet të nënshkruajë kontratë 5-vjeçare, prej 6 milionë euro në sezon, që është më pak se sa ajo që i ofron PSG.
>
Index:<2106>
Title:<https://www.koha.net/sport/89388/tri-klube-evropiane-vihen-pas-iniestas/>
Content:<
Skuadrat si Manchester City, Arsenal dhe Paris Saint-Germain janë futur në garë për të siguruar shërbimet e mesfushorit të Barcelonës, Andres Iniesta, ka njoftuar e përditshmja spanjolle "Mundo Deportivo".
Iniesta 33-vjeçar tashmë është pajtuar që karrierën ta vazhdojë në Kinë, por ekipet e interesuara për të po mundohen t&#39;ia thyejnë mendjen.
Iniesta në fund të këtij edicioni do të largohet nga Barcelona pas 16 vjetësh me ekipin e parë, duke regjistruar mbi 400 paraqitje në të gjitha garat.
Iniestan te City po mundohet ta joshë ish-trajneri i tij, Pep Guardiola derisa te PSG-ja, ish-bashkëlojtarët Dani Alves e Neymar.
Mesfushori spanjoll këtë edicion ka shënuar dy gola dhe ka tri asistime në 39 ndeshje të zhvilluara për Barçën.
>
Index:<2107>
Title:<https://www.koha.net/sport/89068/oblaku-nuk-e-di-te-ardhmen-dy-klube-pas-tij/>
Content:<
Portieri i Atletico Madridit, Jan Oblak, është në mesin e lojtarëve që mund të ndërrojë mjedis gjatë afatit kalimtar të verës.
Për portierin slloven, interesim kanë shprehur Liverpooli dhe PSG-ja, transmeton KTV.
Por, Oblak ka deklaruar se është i fokusuar ta përfundoi sezonin me Atleticon dhe për momentin nuk e di të ardhmen.
“Unë jam i sigurt se Atletico do të rritet dhe ne do të shohim se çfarë do të ndodhë me mua, për momentin unë jam këtu. Unë kam një kontratë deri në vitin 2021. Nëse vazhdoj, do të rritemi së bashku dhe nëse jo, klubi do të rritet gjithashtu", tha Oblak.
>
Index:<2108>
Title:<https://www.koha.net/sport/88637/wengeri-mund-ta-menaxhoje-psg-ne/>
Content:<
Unai Emery beson se Arsene Wenger mund të bëhet trajner i Paris Saint-Germainit në të ardhmen.
Të premten Wenger ka konfirmuar se ky është sezoni i tij i fundit tek Arsenali, duke i dhënë fund karrierën më shumë se 20 vjeçare në krye të “Topçinjve”, transmeton Koha.net.
Goal raporton se trajneri francez nuk e ka ndërmend të tërhiqet nga futbolli dhe synon një rikthim të menjëhershëm, me mundësinë që të marrë ndonjë kombëtare ose të bëhet drejtor sportiv.
“Ai është një referencë për botën e futbollit dhe për ne trajnerët. Ai i ka dhënë inspirim këtij sporti. Çdo vit shumë trajner takohen në Nyon dhe Wenger është referencë për të gjithë ne. Kam admirim të madh për të si person dhe trajner. Ai e ka kualitetin dhe përvojën që të menaxhojë ekipet më të mira në botë, si PSG-ja”, ka thënë Emery.
>
Index:<2109>
Title:<https://www.koha.net/sport/87495/psg-interesohet-per-toni-kroosin/>
Content:<
Pas eliminimit në raundin e dytë të Champions League ndaj Real Madridit, së bashku me thashethemet e vazhdueshme rreth transferimit të Neymar në Madrid, PSG-ja po përgatitet për një hakmarrje ndaj klubit Madrilen në merkaton e ardhshme.
Sic raporton Daily Express, Parizienët dëshirojnë të transferojnë njëri nga lojtarët kryesor të Real Madridit: Toni Kroos.
Media e lartëpërmendur raporton që klubi Francez me në krye sheikun Al-Khelaifi janë të gatshëm të paguajnë deri në 200 milionë euro për Gjermanin dhe t’i ofrojnë atij dyfishin e pagës që merr tek Madridi.
Megjithatë, në anën tjetër është pak e vështirë të besohet se Madridi do të lëshonte një mesfushor si Kroos, duke e ditur që vetëm 3 vite pas nënshkrimit me të ai është bërë thelbësor për ekipin. Kroos ka kontratë me Madridin deri në vitin 2022.
>
Index:<2110>
Title:<https://www.koha.net/sport/87258/city-me-cdo-kusht-deshiron-transferimin-e-mbappes/>
Content:<
Manchester City raportohet se ka bërë gati planet për të transferuar Kylian Mbappen nëse del që Paris Saint-Germaini ka thyer rregullat e “Fair-Playit Financiar”.
Gjiganti francez po hetohet nga UEFA pasi pagoi 222 milionë euro për transferimin e Neymarit dhe më pas huazoi Mbappen ndërsa në fund të sezonit do të japë rreth 190 milionë euro për ta transferuar plotësisht.
Nëse PSG del se ka shkelur rregullat, klubi francez rrezikon përjashtimin nga “Championsi” ose gjobë të rëndë që i detyron të shesë lojtarë.
Sipas “The Mirror”, City do të bëjë çmos për ta transferuar Mbappen.
Mbappe ka pasur 38 paraqitje këtë sezon për PSG-në duke realizuar 19 gola dhe duke regjistruar 17 asiste.
>
Index:<2111>
Title:<https://www.koha.net/sport/87147/unitedi-ofron-400-milione-euro-per-neymarin/>
Content:<
Sulmuesi i Paris Saint-Germainit, Neymar, është i hapur të kalojë te Manchester Unitedi gjatë verës.
Sipas raportimeve të “Don Balon”, braziliani nuk është i kënaqur me jetën te Parisi dhe po kërkohet nga Real Madridi që shihet si favorit për transferimin e tij.
Gjithsesi, kjo gazetë spanjolle shkruan se Neymari është i hapur për idenë e kalimit në Premier Ligë, me Unitedin që mund të ofrojë deri në 400 milionë euro për ish-lojtarin e Barcelonës.
>
Index:<2112>
Title:<https://www.koha.net/sport/86968/neymari-gezon-brazilin-i-gatshem-per-boteror/>
Content:<
Merr fund frika e Brazilit për Neymarin.
Rikuperimi i sulmuesit të Paris Saint-Germainit ka ecur shumë mirë pas operacionit që lojtari kreu në gju rreth 1 muaj e gjysmë më parë dhe sipas asaj që bën të ditur klubi francez lojtari do të rikthehet në stërvitje gjatë 10 ditëve të ardhshme, transmeton SS.
Në këtë mënyrë Neymari do të jetë plotësisht i gatshëm për Botërorin që do të zhvillohet në Rusi këtë verë, por do të ketë mundësi të ndihmojë edhe PSG-në me paraqitjet e tij në fushë gjatë këtij fundi të sezonit.
Megjithatë ajo që vlen më shumë në këto momente për lojtarin 26-vjeçar është Kupa e Botës dhe për evenimentin që do të mbahet në Rusi, Neymar do të jetë në formën optimale.
>
Index:<2113>
Title:<https://www.koha.net/boterori-2018/101454/boterori-i-penaltive-thyhet-rekordi/>
Content:<
Kampionati Botëror “Rusia 2018” patjetër që do të mbahet mend për numrin e madh të penaltive të akorduara, me mesatare të deritashme prej një penaltie çdo dy ndeshje.
Teksa faza e grupeve s’ka përfunduar, rekordet po thyhen. Penaltia e konvertuar në gol nga Salman Al Faraj i Arabisë ndaj Egjiptit ishte e 18-a duke barazuar rekordin për më së shumti penalti në një Kampionat Botëror. Këtë rekord më parë e mbanin Kampionatet Botërore të viteve 1990, 1998 dhe 2002.
Pak orë më pas, Cristiano Ronaldo fitoi penalti ndaj Iranit, duke e çuar në 19 numrin e penaltive. Ai këtë e humbi, pasi topin e priti portieri Ali Beiranvand, transmeton Koha.net.
Pas tij, për Iranin arriti të realizonte Karim Ansarifard në fund për të çuar në 20 rekordin.
Nga këto gjuajtje 15 janë shënuar, ndërsa pesë tjerat janë humbur. Më së shumti penalti të konvertuara në gol u shënuan në Botërorin 98 kur u realizuan 17 gola nga penaltitë.
>
Index:<2114>
Title:<https://www.koha.net/boterori-2018/101417/portugalia-mezi-mbahet-per-te-kaluar-ne-16-me-te-miret/>
Content:<
22:00 - Portugalia mezi ka arritur të shpëtojë nga humbja për të siguruar kualifikimin në 16 më të mirët në botë.
Portugezët u ndanë baras 1 me 1 me Iranin, me iranianët që patën raste të mira në sekondat e fundit të takimit.
Me barazimin e sotëm, Portugalia shkon tutje si e dyta e Grupit B dhe në ndeshjen e parë të eliminimit direkt përballet me Uruguain.

Ronaldo humb penaltinë
21:15 - Cristiano Ronaldo ka humbur penaltinë ndaj Iranit.
Gjuajtjen e tij nga 11-metërshi me sukses e priti Alireza Beiranvand.
Rezultati mbetet 1 me 0 në të mirë të Portugalisë.

Portugalia mbyll pjesën e parë ndaj Iranit me epërsi minimale
Portugalia ka mbyllur pjesën e parë ndaj Iranit në Grupin B me epërsi minimale 0 me 1.
Të vetmin gol e shënoi Ricardo Quaresma në minutën e fundit.
Ai shënoi supergol duke e goditur topin me të jashtmen.
>
Index:<2115>
Title:<https://www.koha.net/boterori-2018/100447/ronaldo-tejet-i-lumtur-per-fitoren-ndaj-marokut/>
Content:<
Cristiano Ronaldo e ka vlerësuar si të bukur fitoren e Portugalisë ndaj Marokut në xhiron e dytë të fazës së grupeve në Kupën e Botës.
33-vjeçari shënoi golin e vetëm të ndeshjes duke u bërë kështu futbollisti evropian me më së shumti gola për kombëtaren, me gjithsej 85.
“Jam shumë i lumtur. Fitorja ishte gjëja më e rëndësishme. Ishte e rëndësishme të marrim tri pikët. Sepse po të humbnim sot, mund të ishim jashtë. Andaj e dinim se Maroku do të përpiqej shumë”, ka thënë Ronaldo pas takimit. “Ishte befasi sepse në fillim ata lëviznin dhe ishin shumë të fortë. Ne arritëm golin për t’i marrë tri pikët andaj jam shumë i lumtur. Ishte shumë e bukur”.
Ronaldo, që shënoi tre gola ndaj Spanjës javën e shkuar, është golashënuesi më i mirë i këtij Botërori me gjithsej katër gola deri tash.
>
Index:<2116>
Title:<https://www.koha.net/boterori-2018/99503/ronaldo-vendos-rekorde-ne-ndeshjen-e-tij-te-pare-ne-boterorin-e-rusise/>
Content:<
Ylli portugez Cristiano Ronaldo ka qenë i papërmbajtshëm në ndeshjen e tij të parë në Botërorin e Rusisë.
Ai me këtë rast ka thyer edhe disa rekorde, transmeton Koha.net. Lojtari më i mirë në botë shënoi “hat-trick” ndaj Spanjës, në barazimin 3 me 3.
Sipas OptaJoe portugezi është bërë lojtari i katërt në histori që arrin të shënojë në katër Kupa të Botës. Duke iu bashkuar Peles, Miroslav Kloses, dhe Uwe Selerit.
Ronaldo është bërë lojtari më i vjetër që ka arritur të realizojë “hat-trick” në Kampionat Botëror, me 33 vjet e 130 ditë.
Ylli i Real Madridit bëhet lojtari i parë në histori që shënon në tetë turne të mëdhenj me kombëtaren, Evropian dhe Botëror.
2004: Evropiani
2006: Kupa e Botës
2008: Evropiani
2010: Kupa e Botës
2012: Evropiani
2014: Kupa e Botës
2016: Evropiani
2018: Kupa e Botës
>
Index:<2117>
Title:<https://www.koha.net/boterori-2018/99490/spektakel-golash-ne-barazimin-portugali-spanje-shkelqen-ronaldo/>
Content:<
Një ndeshje spektakolare kanë zhvilluar Portugalia dhe Spanja në ndeshjen e tyre të parë në Botërorin “Rusia 2018”.
3 me 3 ishte rezultati përfundimtar i takimit, me Cristiano Ronaldon që ishte i jashtëzakonshëm në këtë takim, transmeton Koha.net.
Portugezi shënoi golin më të shpejtë deri më tani në këtë Botëror, në minutën e 4, kurse realizoi edhe “hat-trickun” e parë.
Te Spanja më i miri ishte Diego Costa që shënoi dy gola, kurse një supergol e shënoi Nacho.
Në Grupin B lider aktual është Irani me tre pikë, kurse pas tij renditen me nga një pikë Portugalia dhe Spanja, kurse e fundit është Maroko.

Ronaldo i papërmbajtshëm, “hat-trick” ndaj Spanjës
Cristiano Ronaldo ka treguar pse është lojtari më i mirë në botë.
Portugezi është i pandalshëm ndaj Spanjës, duke shënuar “hat-trickun” e parë në Botërorin e Rusisë, dhe atë ndaj Spanjës, transmeton Koha.net.
Ylli i Real Madridit shënoi një supergol nga gjuajtja e lirë për të barazuar shifrat 3 me 3.

HOLY SH*T!

The GOAT does it again #Ronaldo CLUTCH CITY! ⚽️⚽️⚽️ #HatTrick #ESP 3 - #Por 3pic.twitter.com/ZnkefUs59K
— IB Axelrod 💵 (@incarceratedbob) June 15, 2018


Spanja “përmbys” Portugalinë, supergol nga Nacho
Spanja ka përmbysur disavantazhin ndaj Portugalisë, dhe tani po udhëheq 2 me 3.
Ishte Diego Costa që shënoi për Spanjën, në minutën e 55 për 2-2, kurse Nacho me supergol kaloi Spanjën në epërsi, transmeton Koha.net.

Nacho on fire #WorldCup pic.twitter.com/et12porTAk
— İllegoal TV (@illegoaltv) June 15, 2018

Në anën tjetër për Portugalinë të dy golat i kishte shënuar Ronaldo.

GOAL! Diego Costa equalises for Spain again! #ESP⁠ ⁠⁠ ⁠⁠ ⁠ #POR⁠ ⁠⁠ ⁠⁠ ⁠ #WorldCup⁠ ⁠⁠ ⁠⁠ ⁠ pic.twitter.com/ePJc5QQZjW
— FIFA World Cup (@WorIdCupUpdates) June 15, 2018


Ronaldo leksion Spanjës, rikthen epërsinë e Portugalisë
Super Cristiano Ronaldo ka rikthyer epërsinë e Portugalisë ndaj Spanjës.
Lojtari më i mirë në botë shënoi golin e tij të dytë në këtë ndeshje, me kombëtaren e tij që po udhëheq tani me rezultat prej 2 me 1, transmeton Koha.net.
Ai shënoi në minutën e 44, kurse golin e parë e kishte shënuar në minutën e katërt.

ANOTHER ONE. Dude is unreal. ⚽️ @Cristiano pic.twitter.com/5z5h9GUUMZ
— SCOTT WARNER (@ScottWarner18) June 15, 2018


Costa “shkatërron” mbrojtjen e Portugalisë
Spanja ka barazuar shifrat ndaj Portugalisë.
Ishte Diego Costa ai që shënoi një gol shumë të bukur, të parin për Spanjën në Botërorin e Rusisë, transmeton Koha.net.
Ai realizoi në minutën e 25.

Diego Costa - what a goal!!! #ESP equalise!#WorldCup pic.twitter.com/cDrTW7W1zu
— TheSportMatrix (@TheSportMatrix) June 15, 2018


Ronaldo kalon në epërsi Portugalinë ndaj Spanjës
Portugalia ka pasur një fillim fantastik në derbin e sotëm ndaj Spanjës, në ndeshjen e parë të Boërorit për këto dy kombëtare.
Ishte Ronaldo ai që shënoi nga penaltia në minutën e katërt, transmeton Koha.net.

GOALLLL! Cristiano Ronaldo opens his 2018 #WorldCup account. pic.twitter.com/N2c1Dt3ORd
— World Cup 2018 (@WCGoalz) June 15, 2018

>
Index:<2118>
Title:<https://www.koha.net/sport/98728/ronaldo-ka-probleme-me-perezin/>
Content:<
Cristiano Ronaldo pritet të largohet nga Real Madridi.
Sipas “Marcas” , Ronaldo është i zhgënjyer me presidentin Florentino Perez, për shkak të mosrealizimit të premtimeve.
Ronaldo ka arritur në Rusi me Portugalinë, i nervozuar dhe i shqetësuar për të ardhmen e tij.
Ylli portugez thuhet se ka kërkuar të jetë futbollisti më i paguar në botë në rast të vazhdimit të kontratës me madrilenët.
Por, duket se drejtuesit e klubit “mbretëror” nuk janë duke menduar t’i ofrojnë këto kushte portugezit.
33-vjeçari ka kontratë me madrilenët deri në vitin 2021.
>
Index:<2119>
Title:<https://www.koha.net/boterori-2018/98389/gjithcka-qe-duhet-te-dini-ne-prag-te-boterorit/>
Content:<
BBC ka bërë një përmbledhje për gjërat që duhet të dini për Botëroret, statistika të viteve të mëparshme, cili mbrojtës meksikan ka po aq gola në Botëror sa Cristiano Ronaldo etj.
Këto statistika janë bërë në prag të Botërorit të Rusisë, që fillon më 14 qershor.
1. Kush e ka fituar Kupën e Botës?
Brazili është në krye të tabelës me pesë herë kampion i turneut, i fundit më 2002. Më 2014 ishin nikoqir, por në shtëpi u shkatërruan nga Gjermania në gjysmëfinale me rezultat prej 7 me 1, transmeton Koha.net.
Pas Brazilit renditen Gjermania dhe Italia, me nga katër herë kampion bote. Asnjë vend jashtë Evropës dhe Amerikës Latine nuk e ka fituar këtë turne.
Me triumfin e Gjermanisë, Spanjës, dhe Italisë në tre turnetë e fundit do të thotë se shtetet evropiane e kanë fituar atë 11 herë, kurse amerikano latinët nëntë herë.

2. Kush ka shënuar më së shumti gola?
Makineria gjermane e golave, Miroslav Klose i prinë listës me 16 gola në katër Botërore. Ai u pensionua më 2016, dhe në Rusi shkon si anëtar i stafit të kombëtares gjermane.
Pas tij është ylli brazilian Ronaldo me 15 gola, tetë prej të cilave ishin në triumfin e fundit të Brazilit më 2002.
Klose ka lënë prapa yje si Pele, Gerd Muller dhe Gary Lineker.
Francezi, Just Fontaine mban rekordin për më së shumti gola brenda një Botërori, me 13 të shënuara në gjashtë ndeshej më 1958.

3. Golat e lojtarëve aktual të Botërorit në Rusi
Me numër dyshifror të golave në këtë Botëror shkon vetëm Thomas Muller i Gjermanisë, aktualisht ka 10 gola. Për të arritur rekordin e Kloses, Muller do të duhej të thyente rekordin personal të turneut të kaluar kur kishte shënuar 5 gola në një turne.
Ylli kolumbian, James Rodriguez fitoi Këpucën e Artë herën e kaluar, prandaj një performancë e tillë do ta vendoste në mesin e më të mirëve, aktualisht ai ka 6 gola.
Meksikani Rafael Marquez është mbrojtësi i vetëm në këtë listë, dhe ka po aq gola sa Cristiano Ronaldo, 3. Në këtë listë gjendet edhe Xherdan Shaqiri me katër gola, një më shumë se portugezi Ronaldo.

4. Ekipet nuk bëjnë goditje drejt portës si më parë
Kampionati i fundit Botëror ishte më i ultë, në aspektin e goditjeve për ndeshje, që nga viti 1966, viti i parë që kur Opta mban të dhëna statistikore.
Përkundër kësaj mesatarja prej 2.7 golave për ndeshje më 2014 ishte më para që nga Botërori i Spanjës më 1982, transmeton Koha.net.
Kjo më së miri mund të shikohet nga krahasimi stastikor me finalen e fundit me atë të vitit 1966 kur kishte triumfuar Anglia.
Në finalen e Botërorit 1966 ishin bërë 77 goditje, pothuajse katër herë më tepër se në finalen e 2014 ndërmjet Argjentinës dhe Gjermanisë ku u bënë vetëm 20.

5. Anglia mund të ketë vështirësi, por Premier Liga dominon
Që nga triumfi i vitit 1966 Anglia vetëm njëherë ka arritur të kalojë çerekfinalen. Por, kjo nuk i ka ndalur kombëtaret e tjera ta mbushin skuadrën nga futbollistë të Premier Ligës.
Përkundër që lojtarë si Leroy Sane, Marcos Alonso, e David Luiz që janë lënë në shtëpi, Premier Liga ka më së shumti lojtarë në Botërorin e Rusisë.
130 lojtarë nga top tre ligat e Anglisë janë pjesë e Botërorit, krahasuar me 81 lojtarë nga ligat e Spanjës, 67 të Gjermanisë. Uruguai, Panamaja, Arabia Saudite, dhe Rusia janë të vetmet vende që nuk kanë ftuar asnjë lojtarë që luan në Angli.
Anglia gjithashtu është kombëtarja e vetme, ku 23 lojtarët e ftuar luajnë të gjithë në të njëjtën ligë. Ana tjetër e medaljes janë Suedia e Senegali që nuk e kanë asnjë lojtar të ftuar nga ligat e tyre lokale.

6. Çfarë suksesi kanë nikoqirët në Botëror?
Askujt në Brazil nuk është e nevojshme t’ia kujtoni se në të dy herët që kanë organizuar Botërorin. Humbja e turneut nga Uruguai më 1950, si dhe eliminimi i turpshëm në gjysmëfinale të 2014 nga Gjermania 7-1 janë të paharrueshme.
Shumica e kombëtareve performojnë më mirë kur janë nikoqir për shkak të tifozëve vendas. Rusia shpreson se do ta ndjek trendin dhe të kalojë së pari grupin kundër Uruguait, Egjiptit, dhe Arabisë Saudite.
Nëse ia del, atëherë Afrika e Jugut mbetet e vetmja kombëtare që është eliminuar në rundin e parë.
Gjashtë kombëtare kanë fituar trofeun si nikoqire – Uruguai, Italia, Anglia, Franca, Gjermania dhe Argjentina. Dhe vetëm Brazili e Spanja kishin performanca të dobëta si organizatore.

7. Më e mira në penalti
Asnjë raport për Botërorin nuk do të mund të ishte i plotë pa penaltitë.
Gjermania është kombëtarja më efikase në këtë aspekt, me katër ndeshje të fituara në penalti. Vetëm njëherë kanë humbur një penalti, dhe që nga atëherë kanë shënuar 15 herë radhazi, rekord që daton nga viti 1982.
Anglia është kombëtarja më e keqe në këtë aspekt, duke humbur tri herë, pas asnjë fitore.
Italia tri herë është eliminuar në mënyrë të “keqe”, përfshirë finalen e vitit 1994 kur i famshmi Roberto Baggio kishte dërguar topin mbi portë. Por, fitorja ndaj Francës më 2006 “rikuperoi” ndjenjat e italianëve.

>
Index:<2120>
Title:<https://www.koha.net/sport/98020/marcelo-ronaldo-s-eshte-pronar-i-realit-smund-ta-bllokoje-transferimin-e-neymarit/>
Content:<
Ylli brazilian i Real Madridit, Marcelo ka deklaruar se bashkëkombasi i tij , Neymar një ditë do ta veshë fanellën e “Mbretërve”.
Mercelo ka deklaruar se nëse Ronaldo qëndron nuk do të thotë se Neymari nuk mund të transferohet në Santiago Bernabeu, transmeton Koha.net.
“Cristiano Ronaldo nuk është pronar i Real Madridit, prandaj nëse presidenti dëshiron të nënshkruajë me dikë ai do ta bëjë. Nëse Cristiano qëndron nuk do të thotë se Neymari nuk do të vijë. Duam që Ronaldo të qëndrojë dhe Neymari i ka dyert e hapura. Madridi duhet të gjejë lojtarët më të mirë, dhe mendoj se Neymari një ditë do të luajë për Realin”, është shprehur Marcelo.
>
Index:<2121>
Title:<https://www.koha.net/sport/97500/ronaldo-kerkon-75-milione-euro-ne-vit-per-te-qendruar-te-reali/>
Content:<
Cristiano Ronaldo raportohet se po kërkon pagë 75 milionë euro në vit, një rritje prej më shumë se 30 milionë eurosh nga marrëveshja aktuale, vetëm që të qëndrojë te Real Madridi, sipas “Cadena COPE”.
E ardhmja e portugezit te Reali u vu në dyshim pasi tha se mund të largohej, pas triumfit në Ligën e Kampionëve.
Ronaldo dëshiron kontratë gjashtëvjeçare në Bernabeu – që nënkupton deri në moshën 39 vjeçare.
>
Index:<2122>
Title:<https://www.koha.net/sport/95917/ronaldo-tifozeve-te-realit-shihemi-vitin-tjeter/>
Content:<
Real Madrid ka organizuar një festë gjigante në kryeqytetin spanjoll me rastin e fitimit të titullit të 13 të Ligës së Kampionëve.
Një ndër protagonistët kryesor ishte edhe Cristiano Ronaldo, i cili rrëmbeu mikrofonin dhe foli për të ardhmen.
Tifozët këndonin emrin e tij dhe ‘e detyruan’ të fliste, një ditë pasi Cristiano hamendësoi largimin prej “madrilenëve” gjatë intervistës në stadiumin olimpik në Kiev.
“Faleminderit që keni qenë këtu, kemi bërë histori. Faleminderit që gjithmonë na përkrahni. Është një moment i lumtur dhe jemi shumë të kënaqur. Deri në sezonin e ardhshëm, Hala Madrid!”, tha Ronaldo para tifozëve që kishin mbushur sheshin e Madridit.
Ndryshe, 33-vjeçari ka kontratë të vlefshme me kampionët e Evropës deri në vitin 2021.
>
Index:<2123>
Title:<https://www.koha.net/sport/95591/ramosi-kerkon-qe-ronaldo-te-sqaroje-komentet-per-te-ardhmen-te-reali/>
Content:<
Mbrojtësi i Real Madridit, Sergio Ramos, ka kërkuar nga bashkëlojtari i tij Cristiano Ronaldo që të sqarojë të ardhmen te klubi, pas intervistës pas triumfit në Ligën e Kampionëve.
Ronaldo pas ndeshjes kishte deklaruar se “kishte shijuar” kohën te Reali dhe se i duhen disa ditë për të qartësuar të ardhmen e tij.
Menjëherë pas tij ka folur Ramos që ka thënë se beson që portugezi do të qëndrojë në Madrid.
“Supozoj se e ka pasur fjalën për një pushim sezonal. Nëse ka diçka, duhet ta sqarojë sot. Ai është pjesë kyçe për ne. Nuk mund të jetë në një vend më të mirë”, është shprehur Ramos.
Ronaldoi iu bashkua Realit më 2009 nga Manchester Unitedi.
>
Index:<2124>
Title:<https://www.koha.net/sport/95499/ronaldo-lendon-kameramanin-me-goditje-i-kerkon-falje-duke-i-dhuruar-xhaketen/>
Content:<
Cristiano Ronaldo gjatë stërvitjeve para ndeshjes me Liverpoolin në Ligën e Kampionëve e ka lënduar një kameraman që i është dashur të qepë vetullën.
Ylli portugez menjëherë i kërkuar falje duke ia dhuruar xhaketën e stërvitjeve.


>
Index:<2125>
Title:<https://www.koha.net/sport/94698/ronaldo-preferonte-unitedin-ne-finale-te-championsit/>
Content:<
Sulmuesi i Real Madridit, Cristiano Ronaldo, ka thënë se do të preferonte të përballej me Manchester Unitedin në finalen e Ligës së Kampionëve sesa me Liverpoolin.
“Mbretërit” të shtunën do të tentojnë që për herë të tretë me radhë të fitojnë trofeun evropian në përballjen kundër Liverpoolit në Kiev të Ukrainës.
Ronaldo ka insistuar se “Të kuqtë” meritojnë respekt, por portugezi në finale do të preferonte më shumë përballjen me ish-klubin e tij Unitedin.
“Finalet janë raste të veçanta: Do të preferoja të ishte Manchester Unitedi. Por edhe Liverpooli meriton respekt. Nuk do ta kemi të lehtë ndaj tyre”, citon Ronaldon gazeta spanjolle “AS”.
“E meritojnë të jenë në finale. Më kujton Madridin para tre apo katër vjetësh. Kanë tre sulmues shumë të shpejt dhe të fuqishëm. Por Madridi është më i mirë. Duhet të luajmë në nivelin tonë, por duhet ta respektojmë kundërshtarin”.
Ronaldo ka realizuar 15 gola në 12 ndeshje të Ligës së Kampionëve sivjet.
>
Index:<2126>
Title:<https://www.koha.net/sport/93061/salah-thote-se-ende-nuk-eshte-ne-nivelin-e-messit-dhe-ronaldos/>
Content:<
Ylli egjiptian ka zhvilluar sezonin më të mirë në karrierën e tij.
Mohamed Salah ishte befasia më e këndshme e këtij sezoni, pasi që nga transferimi i tij te Liverpooli ishte një prej lojtarëve më të mirë në Evropë.
Egjiptiani është shpallur golashënuesi më i mirë i sezonit në Premier Ligë me 32 gola dhe ka udhëhequr Liverpoolin drejt finales së Ligës së Kampionëve.
Mirëpo Salah mendon se ende nuk është në nivelin e dy lojtarëve të mirë të dekadës së fundit në futboll, Lionel Messi dhe Cristiano Ronaldo, përcjell KosovaPress.
Ai thotë se për t’u krahasuar me futbollistë si të lartpërmendurit, i duhet të ketë vazhdimësi edhe në sezonet e ardhshme.
“A jam i shqetësuar nga krahasimet që më bëjnë me Messin dhe Ronaldon? Jo aspak”, ka deklaruar Salah.
“Por më duhet të them se as nuk më pëlqejnë krahasime të tilla, pasi secili prej tyre ka 10 apo 11 vite që luan në nivelet më të larta. Performancat e tyre kanë qenë gjithnjë të larta”.
“Mua më duhet vazhdimësia për të mbërritur nivelet e larta. Messi dhe Ronaldo padyshim se janë futbollistë shumë të mëdhenj”, ka përfunduar ai.
Salah ka realizuar 44 gola në të gjitha garat me Liverpoolin këtë sezon, një më pak se Messi që ka 45 dhe një më shumë se Ronaldo që ka 43.
>
Index:<2127>
Title:<https://www.koha.net/sport/92869/salahu-ne-histori-te-premier-liges-thyen-rekordin-per-me-se-shumti-gola-ne-sezon/>
Content:<
Sulmuesi i Liverpoolit, Mohamed Salah, ka thyer rekordin për më së shumti gola në një sezon në Premier Ligë.
Falë golit në minutën e 26-të ndaj Brightonit në xhiron e fundit, egjiptiani ka shënuar golin e 32-të në ligë duke hyrë në histori.
Rekordi më parë mbahej nga Alan Shearer për 31 golat në sezonin 1995-96, Luis Suarez për sezonin 2013-14 dhe Cristiano Ronaldo për sezonin 2007-08.
>
Index:<2128>
Title:<https://www.koha.net/sport/91789/ronaldo-i-gatshem-per-finalen-me-liverpoolin/>
Content:<
Cristiano Ronaldo ka frikësuar të gjithë tifozët e Real Madridit, pas largimit të hershëm nga loja në El Clasico ndaj Barcelonës mbrëmë.
Portugezi realizoi golin e barazimit 1:1, moment ky ku edhe pësoi një lëndim në duel me Gerard Piquen. Trajneri Zinedine Zidane kishte vendosur ta largonte në përfundim të pjesës së parë për mos ta rrezikuar, transmeton KosovaPress.
Gazeta e afërt me klubin madrilen, Marca, shkruan sot se Ronaldo do të mungojë në ndeshjet ndaj Sevillas dhe Celta Vigos në La Liga, por do të jetë gati për finalen e madhe të Ligës së Kampionëve më 26 maj ndaj Liverpoolit.
>
Index:<2129>
Title:<https://www.koha.net/sport/91742/1000-golat-e-messit-dhe-ronaldos/>
Content:<
Në “El Clasicon” e fundit, që u zhvillua më “Camp Nou” e që përfundoi në barazim 2-2, shënuan të dy lojtarët më të mirë në botë, Cristiano Ronaldo dhe Lionel Messi.
Portugezi realizoi golin e barazimit 1-1, ndërsa argjentinasi atë të epërsisë së përkohshme 2-1 të “bluagranave”.
Një tjetër “El Clasico” ku nuk mund të mungonte rivaliteti i madh mes dy futbollistëve që nuk kanë patur konkurrentë në dekadën e fundit, përveçse njëri-tjetrin.
Messi realizoi golin e 551-të me Barcelonën në të gjitha garat, ndërsa Ronaldo të 449-in me Realin.
Statistikat janë të thjeshta për t’u kuptuar: së bashku Messi dhe Ronaldo kanë arritur shifrën e 1000 golave për dy gjigantët e futbollit spanjoll, transmeton ksp.
Finalizimi i Messit ishte i 382-ti në La Liga me Barçën, 100 të tjerë i ka realizuar në Champions, 48 në Kupën e Mbretit dhe 12 në garat tjera.
Në “Camp Nou”, të dielën, Ronaldo gjeti golin numër 310 në La Liga. Portugezi gjithashtu ka shënuar 105 gola në Champions me klubin “Merengues”, 22 në Kupën e Mbretit, dhe 12 të tjerë (sa Messi) në garat më pak të rëndësishme.
Të dy kanë të njëjtin kundërshtar të preferuar, Sevillan. Messi u ka shënuar 31 gola andaluzianëve, ndërsa Ronaldo 27.
Argjentinasi 449 finalizime i ka me këmbën e tij të preferuar, të majtën, 78 me të djathtën dhe 22 me pjesë të tjera të trupit.
Ronaldo 298 gola i ka shënuar me të djathtën, 81 me të majtën dhe 69 me kokë dhe pjesë të tjera të trupit.
Messi ka shënuar 218 gola jashtë “Camp Nout”, ndërsa Ronaldo 193 larg “Santiago Bernabeut”. Në shtëpi kanë respektivisht 243 gola Messi dhe 317 Ronaldo.
Shërbyesi i preferuar i Messit është Dani Alves, me 42 asiste për gol, ndërsa i Ronaldos Karim Benzema, me të njëjtin numër asistesh.
>
Index:<2130>
Title:<https://www.koha.net/sport/91677/zidane-flet-per-lendimin-e-ronaldos/>
Content:<
Pas barazimit kundër Barcelonës (2-2), Zinedine Zidane ka mbajtur një konferencë për shtyp, ku ka folur rreth lojës dhe lëndimit të Cristiano Ronaldos.
Ai për lëndimin e Ronaldos deklaroi se nuk është diçka shumë e madhe dhe se duhet të presim rezultatet e rezonancës.
“Nuk është mirë për momentin, por besoj se do të jetë diçka e vogël, është thjesht një goditje. Nesër do të shohim rezonancën, por kam besim se do të jetë diçka e vogël për të. Nuk brengosem për finalen, do të jemi të gjithë”, deklaroi Zidane, transmeton ksp.
Ronaldo pësoi një lëndim në momentin e golit, ashtu që u zëvendësua gjatë pushimit. Të gjitha shqetësimet shkojnë se a do të jetë gati për finale të Ligës së Kampionëve ku Reali ndeshet me Liverpoolin.
>
Index:<2131>
Title:<https://www.koha.net/sport/91610/el-clasico-spektakolar-pa-fitues-barcelona-drejt-rekordit/>
Content:<
22:43 - Derbi më i madh në botën e futbollit ndërmjet Barcelonës dhe Real Madridit nuk ka dhënë fitues.
Në “Camp Nou” u zhvillua një ndeshje spektakolare, me rezultatin përfundimtar të takimit që ishte 2 me 2, transmeton Koha.net.
Suarez e Messi shënuan për Barçën, kurse për Realin shënuan Ronaldo e Bale.
Tërë pjesën e dytë Barça e luajti menjë lojtar më pak, pasi në fund të pjesës së parë me të kuq u ndëshkua Sergio Roberto.
Barcelona vazhdon të jetë pa humbje këtë sezon, dhe synon që ta thyejë rekordin duke përfunduar këtë sezon pa asnjë humbje në La Liga, kur dihet se tashmë është shpallur kampion.

Bale shënon supergol ndaj Barçës
22:22 - Gareth Bale ka barazuar shifrat në derbin ndaj Barcelonës, 2-2.
Ai shënoi një gol shumë të bukur në minutën e 72 pas asistimit nga Asensio, transmeton Koha.net.
Për Barçën kanë shënuar Suarez e Messi, kurse në pjesën e parë për Realin kishte shënuar Ronaldo.

73&#39; : Goal Gareth Bale
FC Barcelone 2-2 Real Madrid#FCBRMA pic.twitter.com/06R0WXx2PX
— Better Call Nino (@MMCCCIVMCMXCI) May 6, 2018


Messi rikthen epërsinë e Barçës me gol të bukur
22:01 - Barcelona ka rikthyer epërsinë në El Clasico për Leo Messit.
 Argjentinasi shënoi në minutën e 52 pas asistimit nga Luis Suarez, duke kaluar dy lojtarë të Realit, transmeton Koha.net.
Barcelona tani po udhëheq me rezultat prej 2 me 1, ndërsa është me një lojtar më pak në fushë.

📹 | #ElClásico | Messi&#39;s Goal 😘pic.twitter.com/4OiWqwd3rJ
— BarcaTimes Media (@BarcaTimemedia1) May 6, 2018


Dy gola e një karton i kuq në pjesën e parë të “El Clasicos”
Ashtu siç edhe pritej derbi më i madh në Spanjë ndërmjet Barcelonës dhe Real Madridit ka sjellë spektakël të vërtetë.
Në pjesën e parë u shënuan dy gola, ndërsa nuk munguan edhe kartonët, me Barcelonën që mbeti me një lojtar më pak në fushë në minutën e 45+3 kur Sergio Roberto u ndëshkua me karton të kuq pas një dueli me Marcelon, transmeton Koha.net.

The Execution of this goal proves Ronaldo is the better than messi by far
pic.twitter.com/19uT3LSlq6 #barrma #elclasico
— Gitau™ (@ItsGitau_) May 6, 2018

Suarez kaloi Barcelonën së pari në epërsi në minutën e 10, dhe pas katër minutave Reali barazoi shifrat përmes Ronaldos.

Beautiful run by Sergi Roberto... what a finish by Suarez !! GOAL GOAL GOAL #ElClásico pic.twitter.com/cAfB4kDhPI
— Sue (@Suefairyz) May 6, 2018

>
Index:<2132>
Title:<https://www.koha.net/sport/91433/dueli-i-top-golashenuesve-messi-apo-ronaldo-kush-eshte-mbreti-i-el-clasicos/>
Content:<
Adhuruesit e futbollit nga e mbarë bota, por edhe ata që e pëlqejnë Messin apo Ronaldon, Barcelonën apo Real Madridin, do të ulen para ekraneve për ta parë derbin më të madh në planet, Barcelona-Real Madrid.
Në “Camp Nou”, do të jetë duel i sulmuesve, me dy lojtarët argjentinasin e portugezin, që kanë treguar paraqitje të jashtëzakonshme në derbi, në vitet e kaluara. Që të dy kanë shënuar gola, kanë thyer rekorde me ekipet e tyre respektive, transmeton KTV.
Por, kush është mbret i “El Clasicos”?
Statistikat në paraqitje, thonë se Leo Messi është larg më i mirë se kundërshtari i tij, portugezi Ronaldo. Messi ka shënuar 25 gola në 37 paraqitje me Barcelonën në El Clasico, kurse Ronaldo 17 në 29 paraqitje. Messi i ka konvertuar në gol 18.33% të 129 gjuajtjeve në portë, ndërsa Ronaldo vetëm 13.9%, nga 122 gjuajtje.
Messi ka 14 asistime, ka krijuar 65 shanse për gol, ndërsa rivali i tij ka vetëm një asistim dhe ka krijuar 15 raste për shënim.
Kur flitet për fitore në El Clasico, Messi ka 17 fitore, 8 barazime dhe 12 humbje nga 37 lojë. Portugezi ka 8 fitore, 7 barazime dhe 14 humbje në 29 ndeshje.
Të dy futbollistët kanë lënë gjurmë në këtë përballje gjigantësh. Ronaldo është i vetmi lojtar që ka shënuar në 6 ndeshje rresht kundër Barcelonës. Është i vetmi lojtar që ka shënuar 11-të gola në “Camp Nou”.
Argjentinasi Messi është golashënuesi më i mirë në derbi me 25. 14 asistime do të thotë se është asistuesi më i mirë në histori të këtyre rivalëve. Për më shumë, Messi është golashënuesi më i mirë në Santiago Bernabeu, me 15 gola në impiantin e madrilenëve.
Sulmuesi argjentinas është po ashtu futbollisti më i ri që ka shënuar het-trik në “El Clasico”.
>
Index:<2133>
Title:<https://www.koha.net/sport/97463/zidane-u-largua-nga-reali-per-shkak-te-perplasjes-per-hazardin-e-de-gean-me-perezin/>
Content:<
Një përplasje me presidentin e Real Madridit, Florentino Perez, për transferimin e Eden Hazardit dhe David de Geas, ka pasur rol në largimin e Zinedine Zidanet, sipas “The Sun”.
Francezi njoftoi për largim pak ditë pasi fitoi titullin e tretë rresht të Ligës së Kampionëve.
Gazeta e njohur shkruan se përplasja me Perezin ishte vendimtarja për largim.
Zidane nuk ishte i interesuar të transferonte Hazardin nga Chelsea, por s’ishte i pajtimit as me kërkesën e vazhdueshme të Perezit për transferimin e De Geas të Manchester Unitedit.
>
Index:<2134>
Title:<https://www.koha.net/sport/86012/real-madridi-jep-benzeman-per-yllin-e-arsenalit/>
Content:<
Trajneri i Arsenalit, Arsene Wenger tash e një kohë të gjatë e ka në mendje transferimin e sulmuesit francez të Real Madridit, Krarim Benzeman.
Sulmuesi francez nuk është duke kaluar një periudhë të mirë në Santiago Bernabeu dhe si duket Florentino Perez është i gatshëm të lirohet nga shërbimet e tij, pas nëntë sezonesh, raporton KosovaPress.
Reali kërkon të përfitojë nga shitja e tij, duke ofruar atë për yllin e Arsenalit, Hector Belerin dhe një shumë prej 25 milionë funtesh.
Por ekipi londinez duket se nuk është i pajtimit ta lë spanjollin Bellerin të largohet nga Emirates dhe do të mundohet ta transferojë Benzeman, vetëm duke paguar një shumë të madhe parash.
>
Index:<2135>
Title:<https://www.koha.net/sport/80528/perez-do-te-zgjedhe-njerin-nga-keta-4-sulmues/>
Content:<
Real Madridi pritet të bëjë ndryshime në fazën e sulmit me të filluar nga sezoni tjetër.
Karim Benzema po luan sezonin e tij të fundit me Real Madridin.
Presidenti Florentino Perez, pas konsultës me Zinedine Zidane ka vendosur ta shesë gjatë afatit kalimtar të verës, për të siguruar paratë që do të sillnin në Santiago Bernabeu emër të ri.
Sigurisht kjo lëvizje kushtëzohet edhe nga ecuria e Realit në Ligën e Kampionëve apo një shpërthim i mundshëm i 29-vjeçarit.
Katër janë sulmuesit, për të cilët drejtuesit e Realit do ta zëvendësonin në mënyrën me të mirë të mundshme Benzeman, transmeton KosovaPress.
I pari, për të cilin po diskutohet në vazhdimësi nga mediat, është Harry Kane, edhe pse sulmuesi anglez, sipas “The Sun” ka vendosur të qëndrojë të paktën edhe për një sezon te Tottenhami. Presidenti i klubit londinez, Daniel Levy, e ka përsëritur në disa raste që nuk ka ndërmend të shesë “yjet” e skuadrës së tij. Reali e ka të qartë se çmimi i Kanet është 224.5 milionë euro.
Emri i dytë në listën e Perezit është Mauro Icardi. Argjentinasi i Interit ishte objektiv i “Los Blancos” edhe në afatin e janarit, por operacioni nuk u konkretizua.
I treti është Mohamed Salah. 25-vjeçari egjiptian ka shpërthyer në këtë sezon me Liverpoolin dhe pëlqehet shumë nga Zidane.
I fundit, por jo për nga rëndësia, është Robert Lewandowski. Polaku gjithmonë e ka lënë të hapur mundësinë e transferimit në Madrid dhe tani që marrëdhëniet e tij me drejtuesit e kampionëve të Bundesligës nuk janë më të mirat, në verë mund ta bëjë realitet ëndrrën për të veshur fanellën e bardhë të Realit.
>
Index:<2136>
Title:<https://www.koha.net/sport/79167/perez-synon-ta-marre-sanchezin-ne-real-madrid/>
Content:<
Real Madridi është duke e monitoruar mbrojtësin e Tottenhamit, Davinson Sanchez.
Sipas mediave spanjolle, presidenti i ‘Los Blancos”, Florentino Perez, i ka vënë syrin Sanchezit.
Mbrojtësi ka impresionuar në sfidën kundër Realit në Ligën e Kampionëve. Siç raportohet, madrilenët janë të interesuar për ta blerë Sanchezin gjatë verës që po vjen, transmeton ksp.
Javën e kaluar, kolumbiani tha se është i lumtur tek “Spurs”, edhe pse ai nuk e përjashton mundësinë e transferimit tek gjiganti spanjoll.
“Tani për tani, këtu në Tottenham jam shumë i mirë. Jam duke luajtur çdo tre lojë, jam i rëndësishëm në ekip”, tha Sanchez.
“Real Madridi është klub i madh, por sado i madh që është një ekip, nëse kushtet nuk janë të favorshme për mua, unë nuk mund ta pranoj”, theksoi ai.
>
Index:<2137>
Title:<https://www.koha.net/sport/74358/perez-gjen-zevendesuesin-e-zidanet/>
Content:<
Presidenti i Real Madridit, Florentino Perez ka zgjedhur trajnerin kombëtares gjermane, Joachim Low si pasardhës të Zinedine Zidane, raporton Mundo Deportivo.
“Metodologjia, personaliteti dhe sjellja” e Lowit e kanë bindur shefin e Los Blancos që ta zgjedhë atë, transmeton Koha.net. Pas një sezoni jo të mirë që është duke kaluar priten ndryshime të mëdha në verë te Reali.
Në listën e Perezit raportohet se janë edhe Massimiliano Allegri, Mauricio Pochettino, Maurizio Sarri dhe Jurgen Klopp.
>
Index:<2138>
Title:<https://www.koha.net/sport/69264/perez-ofron-ronaldon-plus-para-per-neymarin/>
Content:<
Presidenti i Real Madridit, Florentino Perez, në fund të këtij edicioni do t&#39;i bëjë ofertë zyrtare PSG-së për brazilianin Neymar.
“Cadena SER” të dielën ka raportuar se për Neymarin, Perez do të ofrojë kartonin e Cristiano Ronaldos, plus të holla.
Perez e do me çdo kusht Neymarin te Reali dhe për brazilianin do ta “sakrifikojë” edhe Ronaldon, pasi portugezi këtë edicion ka treguar një formë të dobët, shkruan Reuters, transmeton “Koha Ditore”. Perez e sheh Neymarin si yllin e ardhshëm të madrilenëve derisa në anën tjetër, PSG-ja më herët ishte interesuar për Ronaldon.
Neymar para fillimit të këtij edicioni iu bashkua ekipit francez nga Barcelona për një dëmshpërblim rekord prej 222 milionë eurosh.
“Florentino Perez është i obsesionuar me Neymarin dhe lëvizjen për transferimin e tij do ta bëjë pas botërorit, duke ofruar Ronaldon dhe një shumë të majme parash”, ka raportuar mediumi i njohur spanjoll.
>
Index:<2139>
Title:<https://www.koha.net/sport/61493/perez-u-del-ne-krah-zidanit-e-ronaldos/>
Content:<
Presidenti i Real Madridit, Florentino Perez insiston se trajneri Zinedine Zidane është ende njeriu i duhur për të udhëhequr skuadrën madrilene, ndonëse skuadra po përjeton startin më të dobët në një stinor që nga viti 2008.
Real Madridi në fundjavë lëshoi mundësinë që të zvogëloi disavantazhin me lideren e La Ligas, Barcelonën në gjashtë pikë, kur barazoi pa gola me Athletic Bilbaon, shkruan Koha Ditore.
Me këtë rezultat Real Madridi gjendet në pozitën e katërt në renditje me tetë pikë disavantazh ndaj Barcelonës pas 14 xhirove, ndërsa po përjeton një periudhë mjaft të vështirë në La Liga.
Mirëpo, Perez thotë se nuk është i gatshëm të prekë butonin e panikut ende, duke insistuar se Zidane ka besimin e plotë të kryesisë, ndonëse Reali është në krizë të rezultateve... (Më gjerësisht lexoni sot në Koha Ditore)
Tash gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni. 
>
Index:<2140>
Title:<https://www.koha.net/sport/57426/ronaldo-kerkon-te-largohet-nga-reali/>
Content:<
Cristiano Ronaldo i zemëruar ka refuzuar kontratën e re me Real Madridin dhe ka kërkuar një transferim larg gjigantit spanjoll në fund të stinorit.
Ronaldo, që më herët e ka bërë të qartë se nuk dëshiron të vazhdojë kontratën e tij aktuale që skadon në vitin 2021, besohet se ka dashur të largohet nga klubi verën e kaluar, përcjell Koha Ditore shkrimin e Daily Mail.
Superylli portugez vendosi të qëndronte në Madrid, por të martën u raportua se ai nuk dëshiron të luajë për Realin përtej këtij stinori.
Gazetari spanjoll Edu Aguirre, që punon në stacionin televiziv "El Chiringuito", ka thënë se Ronaldo ia ka kumtuar vendimin e tij presidentit të Realit, Florentino Perez...(më gjerësisht lexoni sot në “Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<2141>
Title:<https://www.koha.net/sport/36960/perez-thote-se-bale-nuk-eshte-ne-shitje/>
Content:<
Presidenti i Real Madridit, Florentino Perez ka thënë se Gareth Bale nuk është në shitje.
Bale është lidhur me një kthim në Premier Ligë, me Manchester Unitedin që ka shprehur interesim për shërbimet e tij, transmeton Koha.net.
Kur është pyetur për mundësinë e largimit të Balet, Perez për Champions Total ka thënë se, “nuk i mendoj gjatë ato gjëra”.
“Bale është i Real Madridit, jemi shumë të kënaqur me të dhe ai është një nga lojtarët më të mirë në botë”, shprehet Perez.
>
Index:<2142>
Title:<https://www.koha.net/sport/26383/perez-president-i-real-madridit-deri-ne-vitin-2021/>
Content:<
Asnjë kundërkandidat për presidentin e Real Madridit, Florentino Perez, që do të thotë se 70-vjeçari do të jetë në krye të madrilenëve deri në vitin 2021 dhe tani detyra e tij është që ta bindë Cristiano Ronaldon të qëndrojë në Santiago Bernabeu.
Perez, i cili për herë të parë erdhi në krye të klubit si president në vitin 2000, gjatë këtij viti e fitoi La Ligën dhe Ligën e Kampionëve.
70-vjeçari është njëri ndër presidentët më të suksesshëm në Madrid dhe në katër vjetët e fundit, skuadra e tij i fitoi tri Liga të Kampionëve.
Skuadra e Zinedine Zidaneit poashtu triumfoi në La Liga, titull ky që i mungonte skuadrës nga kryeqyteti që prej vitit 2012.
Pasi erdhi në periudhën e Galaktikëve në Madrid, Perez tani mund të sjellë edhe një galaktik tjetër në skuadër, yllin e Monacos, Kylian Mbappe.
Megjithatë, spekulimet për të ardhmen e portugezit Ronaldo nuk kanë të ndalur, me mediat e huaja që shkruajnë vazhdimisht se ai dëshiron të largohet nga Spanja.
>
Index:<2143>
Title:<https://www.koha.net/sport/7578/perez-mund-te-ndodhe-partneriteti-benzema-ndash-mbappe/>
Content:<
Dy sulmues francezë janë pjesë e spekulimeve kryesore te Real Madridi, pasi është intensifikuar interesimi për i “Mbretërve” për yllin e Monacos, Kylian Mbappe, dhe Karim Benzema, që ka pasur probleme me kombëtaren franceze.
Presidenti i klubit madrilen, Florentino Perez nuk e ka mohuar mundësinë e krijimit të partneritetit të francez te Reali, Benzema – Mbappe, transmeton Koha.net.
“Partneriteti i sulmuesve Mbappe – Benzema? Çdo gjë është e mundur. Benzema është sulmuesi më i mirë, dhe numri nëntë i Francës, nuk mund të them më shumë. Shpresoj se Benzema do të qëndrojë këtu për të mirë”, është shprehur Perez, raporton Marca.
Ai nuk ka dashur të komentojë më tutje për Mbappen, ndërsa e vlerëson si sulmues shumë të mirë.
“Unë flas vetëm për lojtarët e Real Madridit. Por, Mbappe është shumë i mirë, megjithatë fokusi i Realit tani është në Ligën e Kampionëve dhe LaLiga”, është shprehur ai.
>
Index:<2144>
Title:<https://www.koha.net/sport/4978/alarmohet-real-madridi-gjendet-pako-e-dyshimte-ne-santiago-bernabeu/>
Content:<
Një pako e dyshimtë ka shqetësuar sot klubin e Real Madridit.
Siç raporton AS një letër e dyshimtë nga Italia ka arritur sot në Bernabeu, ndërsa kur është hapur pakoja kishte lëshuar një pluhur të bardhë, transmeton Koha.net.
Policia ishte kontaktuar menjëherë nga personeli i stadiumit dhe ka vënë situatën menjëherë nën kontrollë.
Ndërsa Marca shkruan se kur pakoja e dyshimtë ishte hapur kishte aktivioi protokollin e emergjencës për alarme biologjike.

Përkundër që situata është nën kontroll, agjentët e forensikës ende janë duke vazhduar punën në afërsi të stadiumit.
Ekspertët kanë marr një mostër të pluhurit të bardhë për t’i bërë analizat dhe rezultatet do të dihen brenda tre ditëve.
Marca raporton se kjo nuk është e hera e parë që një gjë e ngjashme ka ndodhur në Bernabeu, punonjësit e klubit kanë konfirmuar se tashmë kanë ndodhur edhe dy raste të ngjashme më parë.
Nuk është konfirmuar se ka pasur ndonjë të arrestuar për këtë rast.
>
Index:<2145>
Title:<https://www.koha.net/sport/73773/juve-pa-matuidin-ndaj-tottenhamit/>
Content:<
Juventusi nuk do të mund të llogarisë në mesfushorin francez, Blaise Matuidi, për ndeshjet me Tottenhamin në Ligën e Kampionëve.
Matuidi është lënduar në ndeshjen e djeshme ndaj Sassuolos të cilën Juventusi e ka fituar me rezultat të thellë 7:0.
Mesfushori francez ka pësuar një lëndim në kofshë dhe është dashur të largohet nga fusha qysh në pjesën e parë, ndërsa ai pritet të mungojë të paktën një muaj, transmeton KP.
Kësisoj, Matuidi do të humbasë ndeshjet me Fiorentinën, Torinon, Atalantan dhe Lazion në Serie A, si dhe dy sfidat e Ligës së Kampionëve ndaj Tottenhamit.
Matuidi është transferuar këtë verë te Juventusi nga skuadra franceze, Paris Saint-Germain.
>
Index:<2146>
Title:<https://www.koha.net/sport/67950/cagliari-i-kerkon-falje-matuidit/>
Content:<
Cagliari i ka kërkuar falje mesfushorit të Juventusit, Blaise Matuidi, pasi ai ka thënë se është fyer në baza raciste gjatë përballjes mes dy skuadrave të shtunën.
Matuidi ka shkruar në një postim në “Facebook” pas fitores 1:0 të Juventusit ndaj Cagliarit, për të shpjeguar fyerjet raciste që ka marrë, ndërsa Cagliari në Twitter i ka kërkuar falje personalisht Matuidit.
“Ti je një lojtar i madh dhe një shembull për lojtarët e rinj. Ne duam të të kërkojmë falje nëse je fyer në ‘Sardegna Arena’ për shkak të ngjyrës së lëkurës tënde. Racizmi nuk ka fare të bëjë me njerëzit e Sardenjas. Vetëm injoranca mund të shpjegojë sjelljen e tillë. Respekt për ty”, është shkruar në mesazhin e Cagliarit.
>
Index:<2147>
Title:<https://www.koha.net/sport/38309/matuidi-se-shpejti-kompleton-transferimin-te-juventusi/>
Content:<
Juventusi ka konfirmuar përmes faqes zyrtare se mesfushori francez Blaise Matuidi ka mbërritur në aeroportin e Torinos para kompletimit të transferimit nga PSG-ja.
Raportohet se transferimi i tij i ka kushtuar Juventusit rreth 20 milionë euro, plus tre të tjerë bonuse, transmeton Koha.net.
Në ditët në vijim pritet të kompletohet transferimi i tij.

L&#39;arrivo 🛬 di @MATUIDIBlaise all&#39;Aeroporto di Caselle ⚪️⚫️ pic.twitter.com/PLaghWMQXJ
— JuventusFC (@juventusfc) August 16, 2017

>
Index:<2148>
Title:<https://www.koha.net/sport/33945/juventusi-rikthen-vemendjen-kah-matuidi/>
Content:<
Juventusi raportohet se ka kthyer vëmendjen kah mesfushori i Paris Saint-Germainit, Blaise Matuidi.
Pas dështimit që të transferojë Nemanja Matiqin dhe Emre Canin, mësohet se Massimiliano Allegri po dëshiron një mesfushor tjetër.
Sipas “SkySport Italia”, Juve ka kthyer vëmendjen kah 30-vjeçari francez dhe se ka nisur negociatat me klubin parisien.
>
Index:<2149>
Title:<https://www.koha.net/sport/30542/matuidi-ne-radarin-e-gjigantit-italian/>
Content:<
Mesfushori i Paris Saint-Germainit, Blaise Matuidi është i opsioni i preferuar i Juventusit për afatin kalimtar të verës, raporton Tuttosport.
Francezi është synimi kryesor i Allegrit për ta përforcuar mesfushën, transmeton Koha.net.
Përveç tij “Zonja e Vjetër” kërkon edhe Emre Canin e Liverpoolit, dhe Steven N’Zonzin e Sevillës.
>
Index:<2150>
Title:<https://www.koha.net/sport/6128/verratti-padit-gazeten-franceze-lequipe/>
Content:<
Marco Verratti ka konfirmuar se do të ndërmarrë veprime ligjore ndaj gazetës franceze të sportit, L’Equipe.
Ky vendim i tij vjen për se gazeta kishte raportuar se Verratti me bashkëlojtarin e tij, Blaise Matuidi ishin në një klub nate një ditë para humbjes 6-1 ndaj Barcelonës në Ligën e Kampionëve, gjë që lojtari e mohon kategorikisht, transmeton Koha.net.
Sipas asaj që kishte raportuar L’Equipe, Matuidi dhe Verratti ishin prezent në një ahen të organizuar nga Puma në një klub nate në Paris, që ishte koleksioni i këngëtares së mirënjohur, Rihanna. Dhe raportohet se lojtarit ishin larguar nga pas mesnate nga ky organizim, raporton Football Italia.
Përmes këtij artikulli gazeta franceze për qëllim kishte të vë në pikëpyetje profesionalizmin e lojtarëve, në veçanti në përballjen e tetë marsit ndaj Barcelonës.
Verratti insiston se këto raportime janë krejtësisht të pavërteta, ndërsa thotë se Verrati më 6 mars ishte në shtëpinë e tij së bashku me gruan dhe të birin e tij, një ditë para se ekipi të fluturonte për në Barcelonë.
>
Index:<2151>
Title:<https://www.koha.net/sport/6609/carbajal-i-pari-qe-luajti-ne-pese-boterore-te-futbollit/>
Content:<
Pasi i ishte goditur dhe mbytur një djalë nga vetura, derisa po luante futboll në rrugë, babai i Antonio Carbajalit ishte i vendosur se nuk do të humbiste edhe një djalë tjetër, kështu që ia kishte ndaluar Antonios së ri të luante futboll.
Mirëpo, sulmuesi i ri të cilin e quanin “Tota” nuk e kishte ndërmend të hiqte dorë nga sporti që e donte dhe ai doli me një zgjedhje interesante, shkruan Fifa.com, transmeton “Koha Ditore”. Në vend se të shënonte gola, ai u bë portier dhe zuri vendin mes shtyllave, për të parë më mirë babanë kur vinte në shtëpi nga puna dhe të ikte nga fusha për në shtëpi para se të zbulohej.
Ishte pikërisht aty në rrugët në qarkun San Rafael në Mexico City, që nisi aventura e jashtëzakonshme e Carbajalit, një portieri që do të paraqitej në pesë Kupa të Botës, një rekord që e kanë barazuar që nga atëherë vetëm Lotthar Matthaus dhe Gianluigi Buffon, ky i fundit me paraqitjen në Botërorin 2014 në Brazil.

“Për fat të mirë unë nuk i kushtova shumë vëmendje çfarë më tha babai”, tha portieri legjendar meksikan, që është lindur më 7 qershor të vitit 1929. “Storia ime nisi në rrugë. Kur je djalë, do të luash me çdo gjë. Ne shkonim në fushë të golfit, vodhëm topat e vegjël të golfit për të luajtur me ta dhe një shok bëri një top më të madh me shumë kujdes dhe shkathtësi. Kështu nisi dashuria ime për futbollin” ... (më gjerësisht lexoni sot në “E Diela me Koha Ditore”)
Gazetën Koha Ditore mund ta lexoni edhe online. Këtu mund të gjeni sqarimin se si mund të abonoheni.
>
Index:<2152>
Title:<https://www.koha.net/boterori-2018/98655/ronaldo-robbie-williams-dhe-aida-garifullina-ne-ceremonine-hapese-te-boterorit/>
Content:<
Këngëtari i famshëm Robbie Williams dhe sopranoja ruse Aida Garifullina do të argëtojnë të pranishmit në ceremoninë hapëse të Kupës së Botës në stadiumin Luzhniki.
Atyre do t’iu bashkëngjitet edhe ish-futbollisti i njohur brazilian Ronaldo, transmeton Koha.net. Ata do të performojnë 30 minuta para se të fillojë ndeshja e parë mes Rusisë dhe Arabisë Saudite.
“Jam shumë i lumtur dhe i emocionuar që do të shkojë në Rusi për një performancë kaq unike”, është shprehur Williams përmes një postimi në Twitter.
Very excited to be returning to Russia to perform at the opening of the @FIFAWorldCup - tune in early on Thursday for an unforgettable show! #WorldCup pic.twitter.com/skwCwt21SM&mdash; Robbie Williams (@robbiewilliams) June 11, 2018

“Nuk kam menduar asnjëherë se do të jem pjesë e një festimi kaq të madh, Kupën e Botës, e cila do të mbahet në vendin tim”, ka thënë sopranoja Garifullina.
    Will I ever make it on the field⚽️? Maybe I should stick to singing ... Video by @aygyul 🤜🏽🤛🏻🔥 A post shared by  Aida Garifullina (@aidagarifullina) on Jun 9, 2018 at 9:31am PDT 
“Ndeshja hapëse është gjithmonë një ndeshje shumë simbolike – është koha kur e kupton se momentin e madh që e keni pritur për katër vjet, si lojtar apo tifoz, më në fund ka ardhur”, tha Ronaldo.
>
Index:<2153>
Title:<https://www.koha.net/sport/96315/ronaldo-afer-te-bleje-klubin-spanjoll/>
Content:<
Ish-futbollisti i Barcelonës dhe Real Madridit, Ronaldo Nazario është i interesuar që të bëhet pronar i një klubi të futbollit në Spanjë.
Sipas O Globo braziliani është afër që të bëhet president i Real Valladolidit, që aktualisht garon në divizionin e dytë të Spanjës, transmeton Koha.net.
Presidenti aktual i këtij klubi është Carlos Suarez, që sipas Marcas ka mohuar se ka nisur negociatat me Ronaldon.
Sipas këtyre raportimeve thuhet se “Fenomeni” do të shpenzojë 30 milionë euro.
>
Index:<2154>
Title:<https://www.koha.net/sport/95580/ronaldo-flet-ne-te-kaluaren-per-realin/>
Content:<
Cristiano Ronaldo mund të ketë luajtur ndeshjen e tij të fundit për Real Madridit pasi fitoi kurorën e katërt të Champions Leagues me klubin spanjoll në fitoren 3-1 ndaj Liverpoolit të shtunën, duke thënë se së shpejti do të bëjë njoftimin për të ardhmen e tij.
“Tani për tani duhet të kënaqmi, por ditët e ardhshme do t’u jap një përgjigje fansave të cilët kanë qenë gjithmonë pranë meje. Ishte bukur të isha në Real Madrid”, ka thënë sulmuesi i Portugalisë në “beIN Sports” pas ndeshjes.
“E ardhmja e secilit lojtar të Madridit nuk është e rëndësishme, kemi bërë historinë”, u shpreh më tej ai, transmeton Koha.net.
Ronaldo, që është golashënuesi më i mirë i Realit i të gjitha kohërave, u kërkua të sqarohet për komentet e tij, por ai vazhdoi të japë përgjigje të paqarta.
“Nuk kam asnjë dyshim, nuk është me rëndësi, më duhet të pushoj tani, të shkoj e të takoj skuadrën e Portugalisë dhe në javët e ardhshme (do të bëj një njoftim)”, shtoi ai.
Në një raportim të ri, “Marca” shkruan se Ronaldo ka deklaruar në një konferencë për media se problemi nuk është te paratë apo raportet me presidentin e klubit Florentino Perez.
>
Index:<2155>
Title:<https://www.koha.net/sport/82394/ronaldo-shpalos-prapaskenat-per-stilin-e-flokeve-ne-boterorin-e-2002/>
Content:<
Veç talentit të tij para një dekade e gjysmë, në sy ra gjatë Kupës së Botës edhe pamja e veçantë e sulmuesit brazilian, Ronaldo.
Futbollisti i përfaqësueses “karioka”, një prej më të mirëve në turneun e vitit 2002 që u zhvillua në Korenë e Jugut dhe Japoni, bëri një zgjedhje që sot e konsideron strategjike, për të hequr vëmendjen nga problemet e vërteta fizike dhe për t’u përqendruar në fushatën që i dha titullin kampion bote.
Veç driblimeve fantastike të Ronaldos, atje ra në sy edhe qethja e tij e veçantë, që e ktheu në objekt ironie, por bëri gjithashtu të harrohen dëmtimet që e mundonin fizikisht dhe psikologjikisht.
Braziliani Ronaldo vendosi rekord pas rekordi, si dhe triumfoi në finalen e madhe ndaj Gjermanisë me dy gola që i dhanë edhe “Këpucën e Artë” të turneut. Me sa duket, qethja e çuditshme ka funksionuar sipas Ronaldos.
“Kisha një dëmtim të rëndë në këmbë dhe të gjithë, duke përfshirë dhe ata në Kombëtaren time, flisnin vetëm për këtë. Vendosa që t’i hutoj disi duke prerë flokët. Në stërvitje të gjithë më tallnin, por që nga ai moment të gjithë flisnin për qethjen time dhe i harruan problemet fizike. Nuk jam krenar për atë model, por ishte efektiv dhe u përqendrova te Botërori”, tha ish-sulmuesi i pagëzuar me emrin “Fenomeni”, transmeton TCH.
Në lidhje me Botërorin e kësaj vere në Rusi, Ronaldo shikon Francën, Gjermaninë dhe Spanjën, si kombëtaret më të forta.
>
Index:<2156>
Title:<https://www.koha.net/sport/66365/ronaldo-paralajmeron-coutinhon-barcelona-i-trajton-keq-brazilianet/>
Content:<
Ronaldo ka “paralajmëruar” yllin e Liverpoolit, Philippe Coutinho se Barcelona i trajton keq brazilianët.
Sulmuesi legjendar kaloi vetëm një sezon në Camp Nou, për të kaluar më vonë te rivali i përbetuar, Real Madridi për të cilin thotë se kaloi kohë më të mirë.
“Isha shumë më i lumtur dhe më i lidhur te Real Madridi, përkundër që kam jetuar një vit shumë të mirë te Barcelona. Në fund historia ime me Barçën ishte shumë e keqe, e ngjashme me atë të Neymarit. Barcelona gjithmonë ka pasur probleme me lojtarët brazilian: Neymarin, Romarion, Ronaldinhon dhe mua. Të gjithë jemi trajtuar keq nga klubi në fund, përkundër kontributit dhe përkushtimit të madh”, ka thënë Ronaldo për Esporte Interativo.
Coutinho po kërkohet me ngulm nga Barcelona, përderisa në verë kishte kërkuar largimin nga Anfield Road.
>
Index:<2157>
Title:<https://www.koha.net/sport/62005/ronaldo-pritet-te-barazohet-me-messin-per-topa-te-arte/>
Content:<
Ylli i Real Madridit, Cristiano Ronaldo pritet që të fitojë Topin e pestë të Artë në karrierën e tij, në një ceremoni që do të mbahet sonte.
Ronaldo sezonin e kaluar i ndihmoi Real Madridit që të fitonte titullin e La Ligas dhe të bëhej klubi i parë që mbron titullin në Ligën e Kampionëve. Për këtë formë të treguar ai pritet të fitojë edhe çmimin që ndahet nga “France Football”.
Ceremonia do të mbahet sonte në Kullën e Eiffelit në Paris.
>
Index:<2158>
Title:<https://www.koha.net/lemsh/51437/forbes-j-k-rowling-ronaldo-e-coldplay-me-te-pasurit-ne-evrope/>
Content:<
J.K. Rowling është evropiania më e famshme, e cila ka fituar 95 milionë dollarë vetëm vitin e kaluar.
Në listën e 20 evropianëve më të njohur janë dy femra. Autorja e librit për Harry Potter, J.K. Rowling (52), vitin e kaluar fitoi 95 milionë dollarë, njofton revista Forbes.
Shkrimtarja britanike në këtë mënyrë është bërë personi më i pasur evropian dhe renditet në vendin e tretë në botë.
Në vendin e dytë është futbollisti Christiano Ronaldo (32 vjeç) me 70 milionë dollarë, në të tretin Coldplay me 66 milionë, ndërsa në të katërtin Adele (29), e cila vitin e kaluar fitoi 52 milionë dollarë.
Të famshmit evropianë më të paguar më 2017:
1. JK Rowling ($95 milionë – £71.7 milionë)
2. Cristiano Ronaldo ($93 milionë – £70.2 milionë)
3. Coldplay ($88 milionë – £66.4 milionë)
4. Adele ($69 milionë – £52.3 milionë)
5. Roger Federer $64 milionë – £48.5 milionë)
6= Elton John ($60 milionë – £45.4 milionë)
6= Gordon Ramsey ($60 milionë – £45.4 milionë)
7. Paul McCartney ($54 milionë – £41 milionë)
8. Rory McIlroy ($50 milionë – £37.9 milionë)
9. Calvin Harris ($48.5 milionë – £36.7 milionë)
10. Lewis Hamilton ($46 milionë – £34.9 milionë)
>
